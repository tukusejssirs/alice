KAPITOLA DES IATA

 

 

Račia štvorylka

,ALOŠNÁ korytnačka si sťažka vzdychla a opakom
laby si pretrela oči. Pozrela na Alicu a chcela niečo
povedať, ale plač ju celkom zadúšal. „Akoby jej kósť
zaskočila,“ povedal Grifón a začal ju triasť a búchať do
chrbta. Napokon predsa len našla reč a so zaslzenou tvárou
rozprávala:

„Ty si v mori asi dlho nežila,“ („To veru nie,“ povedala
Alica) „a s Rakom si sa pravdepodobne nikdy nezoznámi-
la,“ (Už-už chcela Alica podotknúť: „Raz som jedného
ochutnala,“ ale vzápätí sa zháčila: „Nie, nikdy.“) „a tak
nemáš potuchy, aká krásna je račia štvorylka.“

„Nie, nemám,“ prisvedčila Alica. „Aký je to tanec?“

„No, to sa tanečníci najprv postavia na pobreží do radu,“
ozval sa Grifón.

„Do dvoch radov!“ skríkla Falošná korytnačka. „Tulene,
korytnačky, lososy a tak dalej. Potom sa odpracú z cesty
všetky medúzy —“

„Zvyčajne to chvíľu trvá,“ skočil jej do reči Grifón.

„— urobia sa dva kroky vpred —“

„Za tanečníka má každý morského raka!“ skríkol
Grifón.

„To je jasné,“ povedala Falošná korytnačka. „Dva kroky
vpred so svojím tanečníkom —“

„— potom sa tanečníci vymenia a cúvne sa dva kroky
vzad,“ pokračoval Grifón.

„Potom, chápeš,“ pokračovala Falošná korytnačka, „sa
hodia —“

„Raky!“ skríkol Grifón a vyskočil.

„— čo najďalej do mora —“

84

 

