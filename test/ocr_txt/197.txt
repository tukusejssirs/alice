Za zrkadlom a s čím sa tam Alica stretla

Nasledovalo zmätené volanie na slávu a Alica si pomysle-
la: „Tridsaťkrát tri je deväťdesiat. Ktovie, či to niekto ráta?“
Potom sa všetko utíšilo a ten istý prenikavý hlas zaspieval:

Sem sa, hostia, nech ste, čo ste, rýchlo poďte dnuka,
hodovanie a tri král'ky Alica vám núka,

jesť a piť priam po ich boku - to je česť a sláva,
vojdite a zažijete, čo sa zriedka stáva!

A znova zbor:

Hej, naplň si každý čašu, prestaneš sa trápit;
melasy a vlny s vínom zhlboka sa napi!
Atrament a piesok s muštom potom primiešajte,
devät'desiatkrát deväť ráz „Sláva! “ prevolajte!

„Deväťdesiatkrát deväť!“ opakovala Alica zúfalo. „Och,
to sa nikdy neskončí. Najlepšie bude, keď vojdem rovno
dnu —“ a vošla; len čo sa zjavila, nastalo hrobové ticho.

Alica kráčala po priestrannej sieni a rozčúlene prešla
pohľadom po prestretom stole. Sedelo za ním asi päťdesiat
rozmanitých hostí: boli tam zvieratá, vtáci, ba aj niekoľko
kvetov. „Aká som rada, že prišli aj bez pozývania,“
pomyslela si, „sama by som veru nevedela, koho treba

pozvať!“
V čele stola stáli tri kreslá; dve obsadili Čierna a Biela

kráľovná, prostredné bolo prázdne. Alica sa v ňom usadila.
Ticho ju stiesňovalo, túžila, aby niekto prehovoril.

Napokon začala Čierna kráľovná: „Zmeškala si polievku
a rybu,“ povedala. „Prineste pečienku!“ Čašníci položili
pred Alicu baranie stehno. Hľadela naň ustarostene, také
čosi ešte nikdy nekrájala.

„Si akási nesmelá, dovoľ, aby som ti predstavila Baranie
stehno,“ povedala Čierna kráľovná. „Toto je Baranie
stehno — toto je Alica. Toto je Alica — toto je Baranie
stehno.“ Baranie stehno sa na tanieri vzpriamilo a hlboko sa

214

