Za zrkadlom : s čím sa tam Alica stretla

by som ti, ako si ten dom za zrkadlom predstavujem.
Predovšetkým je tam izba, ktorú vidíš za sklom — vyzerá
celkom ako náš salón, ibaže je tam všetko naopak. Keď si
stanem na kreslo, vidím ju celučičkú celú - iba ten kúštiček
za kozubom nie. Ach, keby som mohla vidieť aj ten kúštiček!
Tak rada by som vedela, či aj tam v zime kúria; ťažko
povedať, lebo keď sa dymí z nášho ohňa, valí sa dym aj v ich
izbe — ale možno to iba predstierajú, vieš, možno sa iba
robia, že kúria. No a knihy, tie sa celkom podobajú našim,
ibaže slová idú opačným smerom. Viem to, lebo som jednu
našu knihu podržala pred zrkadlom a oni zas v tej druhej
_izb_e_podržali svoju.

Rada by si bývala, Micka, v dome za zrkadlom? Ktovie, či
by ti tam dávali mliečko? Možno sa mlieko v dome za
zrkadlom ani nedá pit'. Ach, Micka, už sme pri chodbe. Ak sú
dvere na salóne dokorán, vidieť z tej chodby v dome za
zrkadlom len kúštiček; pokiaľ dovidíš, vyzerá tá chodba
úplne ako naša, ale ďalej je možno celkom iná. ó, Micka, to
by bolo skvelé, keby sme sa tak dostali do domu za
zrkadlom! Určite! A koľko krásnyCh vecí tam musi byt'!
Predstav si, Micka, že sa ta nejako dostaneme! Predstav si,
že zrkadlo zrazu zmäkne ako para a my cezeň prejdeme.
Pozri, veď sa naozaj zahmlilo! Prejdeme ľahučko —“ Ako to
povedala, už stála na rímse kozuba, ani dobre nevedela, ako
sa tam dostala. A zrkadlo sa skutočne rozplývalo ako žiarivá
strieborná hmla.

V tej chvíli bola Alica za zrkadlom a ľahučko zoskočila do
izby za ním. Najprv pozrela, či v kozube horí, a celkom ju
potešilo, keď zistila, že v ňom blčí taký istý oheň ako v izbe,
z ktorej odišla. „Bude mi tu tak teplo ako v našej izbe,“
pomyslela si Alica, „ba teplejšie, lebo tu ma od ohňa nik
nebude odháňať. To bude paráda, keď ma cez zrkadlo
uvidia, ale ku mne sa nedostanú!“

Keď sa lepšie poobzerala, zistila, že to, čo bolo vidieť zo
salónu, je obyčajné a nezaujímavé, no všetko ostatné je
celkom, ale celkom odlišné. Tak napríklad všetky obrazy

118

