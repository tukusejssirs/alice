Alica v krajine zázrakov

Zložila si ruky, ako keď ju vyvolali v škole, a začala
recitovať. Ale hlas mala chrapľavý a cudzí, ba ani slová
nezneli tak ako inokedy:

Hl'aďte na tie čudné zvyky:
karty mastia i paniky!
Sedia v klietke do polnoci,
hrajú, hrajú, niet pomoci.

Sem sa, ľudia, pomáhajte,
karty z zoo odnášajte!

Na čo mladé, len sa smialo,
a čo staré, zutekala.

„Nie, to nie je dobre,“ povedala nešťastná Alica a oči sa
jej znova zaliali slzami: „Už je to tak, určite som Mabel
a teraz sa musím odsťahovať do toho ich tesného domca
a rozlúčiť sa so všetkými hračkami, a toho učenia, no hrôza!
Nie, už to mám: Ak som Mabel, tak radšej ostanem tu!
Môžu sem pchat' hlavy a vyvolávať: ,Poď von, dušička!“ Iba
zodvihnem hlavu a poviem: ,Tak kto som? Najprv mi to
povedzte, a ak sa mi bude chcieť byt' tým človekom, vyjdem;
ak nie, zostanem tu, kým sa nestanem niekým iným.“ Ale
- jój!“ rozplakala sa Alica a slzy jej vyhŕkli prúdom. „Len
keby sem dakto vopchal hlavu! Táto samota ma už celkom
umorila!“

Ako to povedala, pozrela si na ruky a prekvapene zistila,
že si medzi rečou natiahla na ruku Králikovu malú rukavičku
z kozinky. „Ako je to možné?“ rozmýšľala. „Iste sa zasa
zmenšujem.“ Vstala a podišla k stolíku, „aby sa k nemu
primerala, a len tak od oka odhadla, že už má znova len asi
sedemdesiat centimetrov a očividne sa zmenšuje ď alej.
Prišla na to, že je to od vejára, ktorý ešte stále držala v ruke.
Rýchlo ho odhodila, a bol veru najvyšší čas, inak by sa bola
v tej chvíli scvrkla načisto.

„Ale veľa mi už nechýbalo,“ povedala si Alica, poriadne

20

