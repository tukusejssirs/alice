Za zrkadlom a s čím sa tam Alica stretla

zo stola — a traja (ponášali sa na klokany) sa vteperili do
misy s pečenou baraninou a chlípali šťavu z mäsa. „Celkom
ako prasce pri válove!“ povedala si Alica.

„Mala by si sa im poďakovať pekným prejavom,“ Čierna
kráľovná nahnevane zagánila na Alicu.

„Vieš, my ťa musíme podporova , zašepkala Biela
kráľovná, keď sa Alica slušne, ale trocha vyľakane dvíhala
z kresla.

„Ste veľmi milá,“ poďakovala sa jej Alica takisto pošep—
ky, „ale zaobídem sa aj bez toho.“

„Bez toho to nejde, to by nebolo ono,“ rozhodným
hlasom povedala Čierna kráľovná. Alica sa teda poslušne
podrobila.

(„A tak sa na mňa tlačili,“ spomínala neskôr, keď sestre
rozprávala o hostine, „až mi kosti prašt'ali!“)

Naozaj mala čo robiť, aby sa pri tom prejave udržala na
mieste. Kráľovné sa na ňu z oboch strán tak tlačili, až ju
zdvihli do vzduchu. „Dvíham sa, aby som sa vám poďakova-
la —“ začala Alica a pri tých slovách sa naozaj o niekoľko
centimetrov zodvihla. No zaprela sa o hranu stola a znova
stála na zemi.

„Daj si pozor!“ skríkla Biela kráľovná a oboma rukami
chmatla Alicu za vlasy. „Niečo sa zomelie!“

A zomlelo sa (ako to Alica neskôr opisovala) všeličo.
Sviečky narástli až po strop a pripomínali tŕstie s blčiacimi
plameňmi. Fľaše zasa pochytali taniere, rýchlo si ich
pripevnili ako krídla a s vidličkami namiesto nôh pobehovali
sem a tam. „Celkom ako vtáky,“ pomyslela si Alica — pokiaľ
sa v tom príšernom zmätku vôbec dalo myslieť.

Vedľa seba začula chrapľavý smiech. Obrátila sa, aby
zistila, čo sa stalo s Bielou kráľovnou, ale namiesto nej
sedelo v kresle Baranie stehno. „Tu som!“ ozvalo sa
z polievkovej misy. Alica sa obrátila a ešte stihla zazrieť
Kráľovninu širokú dobrácku tvár, ako sa na ňu vyškiera nad
okrajom misy a hneď nato mizne v polievke.

((

218

