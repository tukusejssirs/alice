Hupky-Dupky

„Vysvetlili by ste mi, prosím,“ povedala Alica, „čo to
znamená?“

„Teraz hovoríš ako rozumné dievča,“ spokojne povedal
Hupky—Dupky. „Nepreniknuteľnost' znamená, že sme sa
o tej veci narozprávali už dosť a že by bolo dobre, keby si
povedala, čo chceš robiť ďalej, lebo predpokladám, že tu
nechceš ostať do smrti.“

„Na jedno slovo to znamená veru dosť,“ povedala Alica
zamyslene.

„Ked od niektorého slova žiadam toľkoto práce,“ pove-
dal Hupky—Dupky, „vždy mu priplatím.“

„No toto!“ Na viac sa Alica od úžasu nezmohla.

„Mala by si ich vidieť v sobotu večer,“ pokračoval
Hupky-Dupky a kýval hlavou na obidve strany, „keď si
prídu po výplatu.“

(Alica sa ho neodvážila spýtať, čím ich vypláca, nuž vám to
ani ja neprezradím.)

„Zdá sa, že viete dôvtipne vyložiť každé slovo,“ povedala
Alica. „Vysvetlili by ste mi láskavo báseň, ktorá sa volá
,Taradúr'?“

„Najprv si ju musím vypočuť,“ povedal Hupky-Dupky.
„Vysvetlím ti každú báseň, akú kto kedy vymyslel — ba aj
veľa takých, aké ešte nik nevymyslel.“

Vyzeralo to sľubne, a tak Alica zarecitovala prvé verše:

Pražne je; hľa, slizopružkě jazvrtky
zotradierne kolodujú po zátraví.
Vecht'ogáje clívia na tie vývrtky,
prasatnačky výstia, zlubčia — čo to spraví?

„Na začiatok to postačí,“ skočil jej do reči Hupky-Dupky.
„Je tam veľa ťažkých slov. ,Pražne“, to znamená čas okolo
poludnia, keď sa obed začína pražiť, prípadne opekať na
ražni.“

„To by sedelo,“ p0vedala Alica. „A ,slizopružké'?“

173

