Príbeh Falošnej korytnačky

„Azda by som to lepšie pochopila,“ povedala Alica veľmi
zdvorilo, „keby som si to napísala. Keď mi to takto vravíte,
celkom tomu nerozumiem.“

„To je ešte nič v porovnaní s tým, ako by som ti to vedela
povedať, keby som chcela,“ odpovedala natešená Vojvod-
kyňa.

„Len sa, prosím vás, neunúvajte povedať mi to ešte
obšírnejšie,“ prosila Alica.

„Aké unúvanie!“ povedala Vojvodkyňa. „Všetko, čo
som doteraz povedala, ti dávam do daru.“

„To je veru lacný dar!“ pomyslela si Alica. „Ešte dobre,
že sa také dary nedávajú na narodeniny!“ Ale nahlas sa to
neodvážila povedať.

„Zasa rozmýšľaš?“ spýtala sa Vojvodkyňa a znova sa
zaryla špicatou bradou do Alicinho pleca.

„Mám právo rozmýšľať,“ povedala Alica ostrým hlasom,
lebo Vojvodkyňa ju už začínala dožierať.

„To je asi také právo,“ povedala Vojvodkyňa, „aké majú
prasce na lietanie; a z toho plynie ponau —“

Vtom Vojvodkyni, na Alicino veľké prekvapenie, zamre—
li slová na perách, obľúbené slovo ,ponaučenie' už nedopo-
vedala a ruka, ktorá ju držala pod pazuchou, sa chvela. Alica
zodvihla hlavu a pred nimi stála Kráľovná so založenými
rukami a mračila sa ani pred búrkou.

„Aký krásny deň, vaša Výsost',“ začala Vojvodkyňa
tichým hlasom.

„Naposledy vás varujem,“ zrúkla Kráľovná a dupla
nohou, „alebo zmiznete vy, alebo vaša hlava - ato skôr ako
narátam do troch! Tak si vyberte!“

Vojvodkyňa si vybrala, a už jej nebolo.

„Pokračujme v hre,“ povedala Kráľovná Alici; tá sa od
strachu nezmohla ani na slovíčko, len pomaly kráčala za
Kráľovnou na kroketové ihrisko.

Ostatní hostia využili Kráľovninu neprítomnosť a odpočí—
vali v tieni. Len čo ju zazreli, ozlomkrky sa vracali k hre.

77

