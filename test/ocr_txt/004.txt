Zakaždým, ked' je pretrhnutá nitka

a fantázia na dne vysychá,

ako ten v púšti volám: „Ďalej zajtra!“
a ako on už temer nedýcham,

no „Dnes je zajtra!“ veselo mi zvonia
okovy, ktoré rád si ponechám.

Tak pučala a rástla, zvoľna zrela
rozprávka, ktorá vám tu ponúkam;
po kúsku, ako pavúk pavučinu
snoval som s nimi tento nežný klam.

Až keď si slnko sadlo na obzor,
smel som sa vesiel chytiť v tichu sám.

Alica! Tebe príbeh do rúk vkladám.

Čo s ním, to Ty už iste dobre vieš:

z kvetov, čo popri našom člne kvitli,

do pamäti si veniec uviješ;

suchý raz bude sladko voňať diaľkou
a pamäť nad ním zaznie ako spiež . . .

