Za zrkadlom a s čím sa tam Alica stretla

Alica sa zasmiala a povedala: „Tak asi rozsekáte aj veľa
stromov.“

Tidli sa poobzeral okolo seba so samoľúbym úsmevom.
„Myslím,“ povedal, „že po našej bitke tu široko—daleko
neostane ani jeden jediný strom.“

„A to všetko pre jeden rapk áč!“ povedala Alica; ešte stále
dúfala, že sa aspoň trocha zahanbia a nebudú sa biť pre takú
hlúposť.

„Nezáležalo by mi na tom tak veľmi,“ povedal Tidli,
„keby nebol nový.“

„Keby tak priletela tá obrovská vrana!“ pomyslela si
Alica.

„Meč máme iba jeden, veď vieš,“ povedal Tidli bratovi,
„ty si vezmi dáždnik - je takisto ostrý. A začn'nne už!
Pomaly bude tma ako vo vreci.“

„Ešte väčšia,“ povedal Fidli.

Zmrákalo sa skutočne veľmi rýchlo; Alica myslela, že ide
búrka. „Aký hustý a čierny mrak!“ zvolala. „A ako sa sem
valí! Čože, vari len nemá krídla!“

„Vrana!“ zdesene zaškriekal Tidli. Nato milí bračekovci
vzali nohy na plecia a už ich nebolo.

Alica vbehla do lesa a ostala stát' pod košatým stromom.
„Tu ma nedostane,“ pomyslela si, „je taká veľká, že sa
pomedzi tieto stromy nepretisne. Len keby tak netrepotala
krídlami — v lese je z toho úplná víchrica — aha, niekomu
odletel šál!“ '

