Alica v krajine zázrakov

ňou škriabe a driape v komíne. Povedala si: „To je asi ten
Vilo,“ kopla z celej sily a čakala, čo sa bude. robiť.

Najprv Zborove skríkli: „Vilo letí!“ Nato Králikov hlas:
„Chyťte ho, vy tam pri plote!“ Potom ticho, a znova zmätok
a krik: „Nadvihnite mu hlavu! — Trocha pálenky! — Nech
sa nezadusí! — Čo to bolo, braček? Čo sa ti stalo?
Rozprávaj !“

Konečne niekto slabučko zapišťal. „To bude Vilo,“
pomyslela si Alica. „Čo ja viem — už nie, ďakujem, už mi je
lepšie - ešte som z toho priveľmi rozrušený — viem len
toľko, že sa na mňa čosi vyrútilo ani čert zo škatule, a už
som letel ako raketa.“

„To si teda letel, braček,“ prikyvovali ostatní.

„Dom treba podpáliť!“ ozval sa Králik. Alica zvolala
z celej sily: „Ak to urobíte, pošlem na vás/Iinulĺ

Nastalo hrobové ticho a Alica si pomyslela: „Ktovie, čo
urobia teraz? Keby mali trocha rozumu, strhli by strechu.“
Po minúte-dvoch zasa začali pobehovať a Alica začula
Králika: „Na začiatok stačí za jedny táčky.“

„Za jedny táčky? Ale čoho?“ rozmýšľala Alica. No
nebola dlho na pochybách, lebo v nasledujúcej chvíli vleteli
do okna okruhliaky a niektoré ju zasiahli do tváre. „Toto im
zarazím!“ povedala si Alica a skríkla: „Prestaňte s tým!“
Opäť nastalo hrobové ticho.

Alica s úžasom zistila, že len čo kamienky dopadnú na
dlážku, premenia sa na koláče. Razom ju osvietila myšlien—
ka: „Ak jeden z tých koláčov zjem,“ pomyslela si, „iste to
zapôsobí na moju veľkosť.—A keďže väčšia už nemôžem byť,
asi budem od toho menšia.“

Jeden teda zjedla a s radosťou zistila, že sa skutočne
zmenšuje. Keď už bola taká malá, že prešla dverami,
vybehla z domu a vonku na ňu čakal celý kŕdeľ drobných
zvieratiek a vtáčkov. Uprostred stál chudák jašteričiak
Vilo, podopierali ho dve morčatá a napájali ho z fľaše.
Ked sa Alica zjavila, všetko sa vrhlo na ňu, ale ona uháňala,
ako len vládala, a čoskoro bola v bezpečí v hustom lese.

36

