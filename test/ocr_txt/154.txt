Vlna a voda

„Jedno — päť a pol groša, dve — dva groše,“ odvetila
Ovca.

„Dve sú lacnejšie ako jedno?“ spýtala sa Alica prekvape-
ná a vybrala peňaženku.

„Áno, ale ak si kúpiš dve, musíš ich obidve zjesť,“
povedala Ovca.

„Tak si prosím jedno,“ povedala Alica a položila peniaze
na pult. „Ktovie,“ rozmýšľala, „obidve nemusia byť
dobré.“

Ovca hodila peniaze do škatule a povedala: „Do ruky
nikomu nič nedávam — to sa tu nerobí —, vezmi si ho
sama.“

Keď to povedala, prešla na druhý koniec obchodu
a postavila vajíčko do regála.

„Rada by som vedela, prečo sa to tu nerobí?“ rozmýšľala
Alica, keď si habkavo hľadala cestu pomedzi stoly a stoličky,
lebo na konci bol obchod veľmi tmavý. „Čím dlhšie idem za
tým vajíčkom, tým je akosi ďalej. Je toto vôbec stolička?
N amojdušu - veď to má konáre! Čudné, že tu rastú stromy!
Ba je tu dokonca aj potôčik! Teda len čo je pravda
— čudnejší obchod som v živote nevidela!“

Šla ďalej a za každým krokom sa čoraz väčšmi čudovala,
lebo len čo sa k niečomu priblížila, v tej chvíli sa to zmenilo
na strom. Bola už skoro presvedčená, že to isté sa stane aj
s vajíčkom.

