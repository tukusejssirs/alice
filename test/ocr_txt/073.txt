Alica v krajine zázrakov

„Mali sme,“ povedala Alica, „francúzštinu a hudobnú
výchovu.“

„A bielizeň?“ spýtala sa Korytnačka.

„To nie,“ ohradila sa Alica.

„Och, tak tá vaša škola za veľa nestála!“ Falošnej
korytnačke sa očividne uľavilo. „V našej škole bolo pri
platení školských poplatkov jasne uvedené: francúzština,
hudobná výchova a bielizeň -— zvláštny príplatok.“

„Ale veď bielizne ste vela nepotrebovali,“ namietla Alica,
„keď ste žili na morskom dne.“

„Však som si to ani nemohla dovoliť,“ vzdychla si Falošná
korytnačka. „J a som chodila iba na povinné predmety.“

„To boli ktoré?“ vyzvedala sa Alica.

„No predovšetkým pichanie a číhanie,“ odpovedala
Korytnačka, „a potom aritmetika a rozličné počtové úkony,
ako je štípanie, odtínanie, nasolenie a deseniřý

„O nasolení som ešte nepočula,“ odvážila sa povedať
Alica. „Čo je to?“

Grifón od úžasu zdvihol laby. „Ty si ešte nepočula
o nasolení?!“ vykríkol. „Ale čo je nacukrenie, to dúfam
vieš?“

„Áno,“ povedala Alica váhavo, „to je — keď sa niečo
posype cukrom.“

„Správne. Ak ešte ani teraz nevieš, čo je to nasolenie,
tak si obyčajný truľo,“ povedal Grifón.

Alica už nemala odvahu klásť ďalšie otázky, tak sa znova
obrátila na Falošnú korytnačku: „Čo ste sa ešte učili?“

„No, ešte sme mali hystériu,“ rátala Korytnačka na
labách, „hystériu starovekú a novovekú, morepis, ďalej
kriesenie — to nás učil starý úhor, chodieval iba raz do
týždňa —- a mali sme aj lisovanie a spaľovanie.“

„Čo ste robili na jeho hodinách?“

„To ti ja už ťažko ukážem,“ povedala Falošná korytnačka.
„Na to som už trocha neohybná. A Grifón sa to neučil.“

„Nemal som čas,“ povedal Grifón. „Ja som sa viac
venoval klasickým jazykom; u toho starého kraba.“

82

