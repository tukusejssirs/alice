Za zrkadlom a s čím sa tam Alica stretla

hlavou hlasom čoraz tichším, „sa ten puding vôbec nevaril.
Ten puding totiž nikdy nik neuvarí! Ale vymyslený bol veľmi
dôvtipne.“

„A z čoho mal byť?“ spýtala sa Alica. Chcela ho tým
povzbudiť, lebo chudák Jazdec vyzeral veľmi zronene.

„No, predovšetkým z pijaka,“ zastenal.

„Hm, neviem, aké by to bolo -“

„Nie iba z pij aka,“ skočil jej do reči. „Nemáš poruchy, aká
by to bola chut', keby sa pijak zmieša] s inými vecami
— s pušným prachom a s pečatným voskom. - Ja už musím
ísť.“ Práve došli na kraj lesa.

Alica nevychádzala z úžasu; rozmýšľala o tom pudingu.

„Si smutná,“ povedal Jazdec ustarostene, „ak chceš,
zaspievam ti pesničku, aby som ťa potešil.“

„Nie je dlhá?“ spýtala sa Alica, lebo v ten deň si už
vypočula veľa piesní i básní.

„Dlhá je,“ povedal Jazdec, „ale je veľmi, veľmi krásna.
Každý, komu som ju spieval, sa buď rozplakal, alebo -“

„Alebo čo?“ spýtala sa Alica, keď sa náhle odmlčal.

„- alebo nerozplakal. Názov tej piesne sa volá ,Tresčie
oči'.“

„To je názov tej piesne?“

„Nie, nerozumieš mi,“ povedal Jazdec namrzene. „Ten
názov sa tak iba volá. Názov je vlastne ,Starý starec'.“

„Správne som sa teda mala spýtať: Tak sa nazýva tá
pieseň? Však?“ opravila ho Alica.

„Nie, nemala, to je zas niečo iné! Pieseň sa nazýva ,Ako
zbohatnúť“. Ale to sa jej iba tak vraví!“

„Aká je to teda pieseň?“ spýtala sa Alica, už celkom
popletená.

„K tomu sme sa práve dostali,“ povedal Jazdec.
„V skutočnosti je to pieseň ,Na vrátkach sedel deň čo deň“.
Je to vlastne balada a sám som vynašiel aj jej melódiu.“

Len čo to dopovedal, zastavil koňa a pustil z rúk opraty.
Jednou rukou si zvoľna udával rytmus, na pochabej, ale

198

