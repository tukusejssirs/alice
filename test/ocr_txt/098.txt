Alicina výpoveď

Najprv sa jej snívalo s Alicou, ako jej rúčkami objíma
kolená a jasnými zvedavými očkami dychtivo hľadí do jej
očí, počula zvuk jej hlasu a videla ju pred sebou, ako
známym pohybom pohadzuje hlavou a striasa dozadu
neposedné vlásky, ktoré jej jednostaj padali do tváre.
Načúvala teda, alebo aspoň sa jej zdalo, že načúva, a všetko
okolo nej ožilo stvoreniami zo sna jej sestričky.

Pri nohách jej zašušťala tráva, keď tade prebehol Biely
králik — v mláke obďaleč zašpliechala vyľakaná Myš
— počula cvengot čajových šálok pri nekonečnom olovrante
Aprílového zajaca a jeho druhov — a prenikavý Kráľovnin
hlas, keď vydávala rozkazy na popravy chudákov hostí
— kýchanie prasacieho bábätka vo Vojvodkyninom náručí
— Grifónove škreky, škrípanie Vilovho grifľ a na bridlicovej
tabuľke i pridusený piskot „eliminovaných“ morčiat — všet—
ko to napĺňalo vzduch a miešalo sa so vzdialenými vzlykmi
nešťastnej Falošnej korytnačky.

A tak tam sedela so zavretými očami a chcela veriť, že aj
ona sa ocitla v krajine zázrakov, hoci vedela, že len čo otvorí
oči, všetko sa znova zmení na všednú skutočnosť — tráva
bude šušťať len od vetra a mláku rozčerí len rozhojdané
tŕstie - cvengot čajových šálok sa zmení na zvonce pasúcich
sa oviec a Kráľovnine prenikaVé výkriky na pastierikov hlas
— kýchanie prasiatka, Grifónove škreky a všetko ostatné sa
ukáže (dobre to vedela) len ako každodenná mätež zvukov
na neďalekom gazdovstve a namiesto srdcervúcich vzlykov
Falošnej korytnačky doletí k nej z diaľky iba ťahavé bučanie
dobytka.

Napokon si predstavila, ako jej sestrička bude po rokoch
dospelou ženou a ako si aj v zrelom veku uchová čisté
a vrúcne srdce; ako bude priťahovať malé deti a rozsvecovať
im oči čudesnými rozprávkami — možno aj svojím dávnym
snom o krajine zázrakov; ako sa bude vžívať do ich malých
zánnutkov a nachádzať potešenie vo všetkých ich drobných
radostiach, lebo stále bude mať pred očami šťastné dni
svojho vlastného detstva.

107

 

