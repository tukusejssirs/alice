Hupky-Dupky

„Ale to by nebolo pekné,“ namietla Alica.

Hupky-Dupky iba zatvoril oči a povedal: „Nič nevrav,
kým si to neskúsila.“

Alica chvíľu čakala, či ešte voľačo povie, ale keď
Hupky-Dupky oči viac neotvoril a ani inak ju nebral na
vedomie, povedala ešte raz ,Majte sa dobre!', a keď sa
nedočkala odpovede, ticho odišla. Po ceste si však vravela:
„Nesympatickejšieho -“ (a zopakovala to aj nahlas, lebo sa
jej páčilo také dlhé slovo) „— nesympatickejšieho človeka
som ešte -“ Vetu však už nedokončila, lebo v tej chvíli
otriasol lesom ohlušujúci rachot.

 

