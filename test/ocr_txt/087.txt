Alica v krajine zázrakov

„Netáraj nezmysly,“ povedala Alica smelšie, „dobre vieš,
že aj ty rastieš.“

„Áno, ale ja rastiem rozumne,“ povedal Sedmospáč, „nie
takou šialenou rýchlosťou.“ Namrzený vstal a prešiel na
druhú stranu súdnej siene.

Kráľovná po celý čas uprene hľadela na Klobučníka,
a práve keď sa Sedmospáč predieral sieňou, povedala
jednému súdnemu zriadencovi: „Prines mi zoznam spevá-
kov z posledného koncertu!“ Nato sa nešťastný Klobučník
tak roztriasol, že si striasol topánky z nôh.

„Vypovedaj!“ opakoval Kráľ nahnevane. „Lebo ťa dám
popraviť, či už máš strach, alebo nie.“

„Ja som taký úbohý človek, vaša výsosť,“ začal Klobučník
roztraseným hlasom, „ani ten čaj som nestihol dopit' - je to
vari týždeň alebo tak nejako — ani dojest' maslový chlieb, je
ho čoraz menej — a tie o—o—opletačky s olovrantom.“

„Aké o—o-opletačky?“ spýtal sa Kráľ.

„Nuž tie, ktorými sa začal náš olovrant,“ odpovedal
Klobučník.

„Samozrejme, že ,olovrant' sa začína na ,o',“ osopil sa na
neho Kráľ. „Myslíš, že sa zhováraš s hlupákom? Hovor!“

„Ja som taký úbohý človek,“ pokračoval Klobučník, „a
všetky tie opletačky s olovrantom, ibaže Aprílový zajac
povedal —“

„Nepovedal,“ skočil mu do reči Aprílový zajac.

„Povedal si!“ tvrdil Klobučník.

„Popieram to!“ povedal Aprílový zajac.

„On to popiera,“ povedal Kráľ. „Túto časť vyne—
chajte!“

„V každom prípade Sedmospáč povedal -“ pokračoval
Klobučník a bojazlivo sa obzrel, či to aj SedmOSpáč
nepoprie, ale ten nič nepoprel, spal ako zabitý.

„Tak som si,“ pokračoval Klobučm'k, „odkrojil ešte
chleba a natrel si ho maslom —“

96

