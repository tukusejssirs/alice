Za zrkadlom u s čím sa tam Alica stretla

na stene pri kozube akoby ožili a hodiny na rímse (ako Viete,
v zrkadle z nich vidieť iba chrbát) mali tvár šťúpleho starca,
ktorý sa na ňu škeril.

„Pravda, poriadok nemajú v tejto izbe taký ako v našej,“
pomyslela si Alica, keď v popole kozuba zbadala niekoľko
šachových figúrok; vzápätí však skríkla od prekvapenia,
kvokla si k nim a pozorovala ich. Šachové figúrky sa tu
prechádzali v pároch!

„Aha, Čierny kráľ a Čierna kráľovná," povedala Alica
(pošepky, lebo sa obávala, že ich vyplaší), „a tuto sedí na
lopatke Biely kráľ s Bielou kráľovnou — a tu sa vedú za
ruky dve Veže — dúfam, že ma nepočujú,“ pokračovala
a sklonila hlavu až k nim, „ba som presvedčená, že ma ani
nevidia. Tuším som neviditeľná —-“

Vtom na stole za Alicou niečo zakvičalo. Alica sa obrátila
a ešte včas zazrela, ako sa jeden Pešiak zvalil a kopal okolo
seba. Pozorovala ho s veľkým záujmom, zvedavá, čo bude
ďalej.

„To kričí moje dieťa!“ zvolala Biela kráľovná a prebehla

 

