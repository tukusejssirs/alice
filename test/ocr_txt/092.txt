Alicina výpoveď

„Vôbec nič?“ nástojil Kráľ.
„Vôbec nič,“ opakovala Alica.
„To je veľmi dôležité,“ povedal Kráľ a obrátil. sa

k porotcom.
Už-už si to zapisovali na tabuľky, keď vtom sa ozval Biely

králik: „Vaša výsosť chcela azda povedať — nedôležité.“
Povedal to úctivo, no mračil sa pritom a strúhal na Kráľa
grimasy.

„Pravdaže som chcel povedať nedôležité,“ rýchlo sa
opravil Kráľ a ticho si mrmlal: „Dôležité — nedôležité
- nedôležité — dôležité —“ akoby skúšal, čo znie lepšie.

Niektorí z porotcov si zapísali ,dôležité“, iní ,nedôležité'.
Alica to videla, lebo stála celkom blízko. „Ale veď na tom

nezáleží,“ povedala si.

Vtom Kráľ, ktorý si už chvíľu usilovne čosi značil do
zápism'ka, zvolal: „Ticho!“ a prečítal odtiaľ: „Paragraf
štyridsiaty dmhý. Všetky osoby, ktoré merajú vyše kilomet-
ra, nech opustia súdnu sieň.“

Všetky oči sa upreli na Alicu.

„Ja nemeriam kilometer,“ povedala Alica.

„A vem meriaš,“ povedal Kráľ.

„Meriaš takmer dva kilometre,“ povedala Kráľovná.

„A keby aj, nepôjdem,“ povedala Alica, „nijaký taký
paragraf nejestvuje, vy ste si ho práve vymysleli.“

„Je to najstarší paragraf z celého zákonníka,“ povedal
Kráľ.

„Tak by to mal byť paragraf prvý,“ povedala Alica.

Kráľ zbledol a chytro zavrel zápisník. „Poraďte sa o roz-
sudku,“ povedal porote tichým, roztraseným hlasom.

„Máme tu ďalší dôkaz,“ Biely králik vyskočil zo stoličky
ani strela. „Ak dovolíte, vaša výsosť, na zemi sa práve našiel
tento papier.“

„Čo je na ňom?“ spýtala sa Kráľovná.

„Ešte som si ho neprezrel,“ povedal Biely králik, „ale
podľa všetkého je to list nejakého väzňa - no, niekomu.“

101

