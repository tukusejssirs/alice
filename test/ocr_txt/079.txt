Alica v krajine zázrakov

Alica, „rozprávať o včerajšku nemá zmysel, včera som bola
celkom iná osoba.“

„To nám musíš vysvetliť,“ povedala Falošná koryt-
načka.

„Nie, nie! Najprv dobrodružstvá,“ netrpezlivo nástojil
Grifón, „vysvetľovanie vždy trvá veľmi dlho.“

A tak im Alica začala rozprávať, čo zažila od chvíle, keď
po prvý raz zbadala Bieleho králika. Spočiatku bola trochu
nervózna, lebo obe stvorenia sa na ňu tlačili, každé z jednej
strany, s vypleštenými očami a ústami dokorán, ale potom
sa spamätala. Poslucháči ani nemukli, kým nedošla k tomu,
ako recitovala Húseničiakovi báseň Starý ste, otče..., ale
po jazyku sa jej plietli akési iné slová. Tu saFalošná korytnač—
ka zhlboka nadýchla & povedala: „To je akési čudné!“

„Čudnejšie to už ani nemôže byť,“ povedal Grifón.

„Všetky slová poplietla,“ zamyslene povedala Falošná
korytnačka. „Mala by skúsiť aj nám niečo zarecitovať.
Povedz jej, nech začne!“ A pozrela na Grifóna, akoby ten
mal nad Alicou nejakú moc.

„Vstaň a zarecituj nám Do trnava ma uvarih',“ povedal
Grifón.

„Tieto stvorenia by ustavične len rozkazovali,“ pomyslela
si Alica. „Nútia človeka odriekať úlohy — celkom ako
v škole.“ Voľky-nevoľky vstala a začala recitovat', no hlavu
mala ešte vždy plnú račej štvorylky, takže ani nevedela, čo
vraví, a aj tieto verše zneli akosi čudne:

Do trnava ma uvarili, ej, veru tak,

spieva si na morskom brehu udatný Rak.
Teraz nech mi vlasy cukria čistým prosom,
gombičky a remeň si viem zrovnať nosom,
ako kačky parádnice, ej, veru tak,

tak budem vykrúcať špice, nie naopak.

Veselí sa v suchom piesku udatný Rak,
od žraloka pohŕdavo odvracia zrak.

88

