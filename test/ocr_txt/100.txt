Ty ešte vždy máš čelo bez mráčika

a oči, ktoré rady blúdia snami.

A hoci čas, ten galgan, nepostojí

(života pol je stále medzi nami),

dar prijmeš vľúdne, najmä — dobre viem —
ak rozprávku ti opäť ponúknem.

Nečujem zvonce zvoniť v tvojom smiechu,
nevidím slnko svietiť v tvojej tvári.

Nieto už miesta v tvojom žití-bytí

ani pre malý kúštik zo mňa vari. ..

Nuž teším sa, že aspoň chvíľu snád'

v rozprávke zas ma budeš počúvať.

Pamätáš ešte? Jedna z našich bájok
vzklíčila v letnej spare na jazere;
žičilo jej to ticho zátočiny

a súlad našich vesiel v modrom šere.
Dodnes je vo mne a v nej čosi clivě,
márne ju mútia roky závistlivé.

