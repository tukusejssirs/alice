Vlna a voda

„Malého pekného ráčika!“ pomyslela si Alica. „Keby sa
mi tak podarilo nejakého chytiť. . .“

„Nepočuješ, že vravím ,Vystri krídla'?“ skríkla Ovca
nahnevane a vzala za hrsť ihlíc.

„Ale počujem,“ povedala Alica, „vravite to veľmi často
a veľmi nahlas. Prosím vás, a kde sú tie raky?“

„Kde inde ako vo vode?!“ povedala Ovca, a keďže mala
už plné ruky, zapichla si niekoľko ihlíc do vlasov. „Vystri
krídla, vravím ti!“

„Prečo mi stále vravíte ,Vystri krídla'?“ spýtala sa Alica
namrzene. „Veď nie som vták.“

„Ale si,“ povedala Ovca, „si malá hus. A veslá sú teraz
tvojimi krídlami a ty ich musíš poriadne dvíhať, lebo inak ti
ich voda strhne späť a udrú t'a tak, že spadneš. Tomu sa
hovorí ,chytiť raka“. Ale ty to nechápeš.“

To Alicu urazilo, nuž sa prestala s Ovcou zhovárať.
Loďka sa zatiaľ ticho plavila ďalej, raz medzi trsmi vodných '
rastlín (tam jej veslá ostávali trčat' vo vode ešte väčšmi)
a hneď zasa pod stromami, ale nad hlavou sa im stále
mračili vysoké brehy.

„Ach, prosím! Ako tu vonia puškvorec!“ zvolala Alica
natešene. „Naozaj, puškvorec — a aký je krásny!“

„Mňa oň prosiť nemusíš,“ povedala Ovca a ani nezodvihla
hlavu od pletenia, „ja som ho ta nedala, ani brat' ho stade

nebudem.“

„Ja som chcela iba — prosím vás, môžeme na chvíľu
zastať & trocha si z neho natrhať?“ prosíkala Alica.

„Ako ja môžem zastať?“ na to Ovca. „Prestaň veslovat',
a loďka sa sama zastaví.“

A tak loďku unášal prúd, kým jemne nevkĺzla medzi
rozhojdané puškvorce. Alica si starostlivo vyhrnula rukávy
a drobné rúčky ponorila do vody až po lakte, aby puškvorec
odtrhla čo najnižšie. Na chvíľu celkom zabudla na Ovcu ina
jej pletenie. N akláňala sa ponad okraj loďky, až si namočila
končeky rozstrapatených kučier a rozžiarené žiadostivé oči
hľadali nové a nové trsy voňavého puškvorca.

163

 

