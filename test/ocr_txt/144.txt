Tidli & Fidli

Alica vyprskla, ale ešte včas zamaskovala smiech kašľom,
aby ho neurazila.

„Nie som veľmi bledý?“ spýtal sa Tidli, keď ju prosil, aby
mu nasadila prilbu. (Tak to nazýval on, hoci sa to skôr
podobalo na panvicu.)

„Nuž — troška ste,“ prisvedčila Alica.

„Zvyčajne bývam veľmi udatný,“ ticho pokračoval Tidli,
„ale dnes ma bolí hlava.“

Fidli to začul a povedal: „Mňa zasa bolia zuby! Mne je

oveľa horšie ako tebe!“
„Tak by ste sa dnes radšej nemali bit',“ povedala Alica

v nádeji, že ich zmieri.

„Trocha si zabojujeme, ale na dlhom boji netrvám,“
povedal Tidli. „Koľko je hodín?“

Fidli pozrel na hodinky: „Pol piatej.“

„Bojujme teda do šiestej a potom sa navečerajme,“
povedal Tidli.

„Dobre,“ Fidli bol akýsi smutný. „Ona nech sa na nás
pozerá — ale nestoj veľmi blízko,“ dodal, „keď sa rozgurá-
žim, rozsekám všetko, čo vidím.“

„A ja zasa rozsekám všetko, čo dosiahnem,“ zvolal Tidli,
„či to vidím, alebo nevidím!“

 

