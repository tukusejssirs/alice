Vlna : voda

„No povedzme to, čo sa stane oddnes o dva týždne,“
odpovedala Kráľovná akoby nič. „Napríklad ten kráľovský
posol,“ pokračovala a pri tých slovách si prilepila na prst
veľkú náplasť, „odpykáva si vo väzení trest, na súd sa
nedostane skôr než na budúcu stredu a zločin spácha,
samozrejme, až nakoniec.“

„A čo keď zločin nespácha?“ spýtala sa Alica.

„To bude preňho najlepšie, nie?“ povedala Kráľovná
a prst s náplasťou si obviazala šnúročkou.

Proti tomu sa nedalo nič namietať. „Isteže, to bude
preňho najlepšie,“ povedala Alica, „ale nie je preňho
najlepšie, že si musí odpykať trest.“

„V tom sa mýliš,“ povedala Kráľovná. „Potrestali ťa už
niekedy?“

„Iba keď som niečo vyparatila,“ povedala Alica.

„No vidíš, a to bolo pre teba najlepšie!“ povedala
Kráľovná víťazoslávne.

„Áno, ale ja som pykala za to, čo som urobila,“
vysvetľovala Alica. „A to je rozdiel.“

„Aj keby si nič nevyparatila,“ povedala Kráľovná, „bolo
by to pre teba najlepšie, najlepšie, najlepšie, najlepšie!“
A s každým ,najlepšie' zvyšovala hlas, takže nakoniec už
vrešt'ala.

Alica chcela namietnut': „Ale v tom je nejaká chyba —“
no Kráľovná vrieskala už tak, že vetu nedokončila. „Au, au,
au!“ škriekala Kráľovná a trepala rukou, akoby si ju chcela
odhodiť. „Prst mi krváca! Au, au, au!“

J ačala, ako keď rušeň píska; Alica si zapchala uši.

„Čo sa stalo?“ spýtala sa, keď si myslela, že ju Kráľovná
počuje. „Pichli ste sa do prsta?“

„Ešte som sa nepichla,“ povedala Kráľovná, „ale čoskoro
sa pichnem —. au, au, au!“

„A kedyže sa to chystáte urobiť?“ spýtala sa Alica a bolo
jej už do smiechu.

„Len čo si zopnem šál,“ zakvílila nešťastná Kráľovná,
„sponka sa mi hneď rozopne. Au, au!“ Ako to dopovedala,

159

 

