Zu zrkadlom a s čím sa tam Alica stretla

Alica sa nechcela hádať, nuž nepovedala nič.

„Sedem rokov a šesť mesiacov,“ opakoval Hupky-Dupky
zamyslene. „Nepríjemný vek. Keby si sa ma bola spýtala,
bol by som ti poradil: ,V siedmich prestaň“ — ale teraz je
už neskoro.“

„Nikdy som si nepýtala radu, či mám rásť, alebo nemám,“
nahnevala sa Alica.

„Taká si pyšná?“ pýtal sa.

To Alicu nazlostilo ešte väčšmi. „Chcem tým povedať,“
vysvetľovala odmerane, „že človek si sám nemôže pomôcť,
tak či tak starne.“

„Človek sám — azda nie,“ povedal Hupky-Dupky, „ale
dvaja môžu. Keby ti bol niekto pomohol, mohla si v sied—
mich prestať.“

„Aký máte krásny opasok!“ povedala zrazu Alica. (O
veku sa toho už narozprávali dosť, a ak naozaj mali sami
rozhodovať, o čom bude reč, teraz bola na rade ona.)
„Vlastne,“ ihneď sa opravila, „chcela som povedať — krásnu
viazanku — Nie! Opasok! - Prepáčte, prosím,“ dodala
zúfalo, lebo Hupky-Dupky sa tváril veľmi urazene a Alica už
skoro ľutovala, že zvolila tento predmet rozhovoru. „Keby
som ja vedela,“ myslela si, „kde má krk a kde pás!“

Hupky-Dupky bol očividne veľmi nahnevaný; hodnú
chvíľu nepovedal vôbec nič. Keď sa konečne ozval, zahun-
dral hlbokým basom:

„Taká bezočivosť,“ povedal. „Ako si môže niekto mýliť
viazanku s opaskom!“

„Uvedomujem si, že je to trestuhodná nevedomosť,“
povedala Alica pokorne a tým si Hupky-Dupkyho znova
udobrila.

„Viazanka je to, dievča, a naozaj krásna, ako vravíš.
Dostal som ju ako dar od Bieleho kráľa a Bielej kráľovnej.

Tak veru.“
„Vážne?“ potešila sa Alica, že predsa len vybrala dobrý
predmet rozhovoru.

170

