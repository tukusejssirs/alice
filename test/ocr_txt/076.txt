Račín štvorylka

„A pláva sa za nimi!“ zvreskol Grifón.

„V mori sa urobí kotrmelec!“ skríkla Falošná korytnačka
a skákala ako divá.

„Raky sa znova vymenia!“ reval Grifón z plného hrdla.

„Pláva sa naspäť na breh a — to je prvá figúra,“ povedala
Falošná korytnačka a hlas sa jej náhle zlomil; obe stvorenia,
čo do tej chvíle vyvádzali ani pojašené, sedeli tu odrazu
zasa smutné a tiché a pozerali na Alicu.

„Je to iste veľmi pekný tanec,“ bojazlivo sa ozvala
Alica.

„Chcela by si aspoň kúsok z neho vidieť?“ spýtala sa
Falošná korytnačka.

„Veľmi rada,“ povedala Alica.

„Skúsme teda prvú figúru,“ povedala Falošná korytnačka
Grifónovi. „Bez rakov sa hádam aj zaobídeme. Kto bude
spievať?“

„Spievaj ty,“ povedal Grifón. „Ja som zabudol slová.“

A tancovali vážne okolo Alice, a keď prechádzali p0pri
nej, stúpali jej na prsty, prednými labami si udávali tempo
a Falošná korytnačka ťahavo, smutne spievala:

„Pridaj, slimák, do kroku!“ belica mu ruku zviera.
„Delfín za mnou sa tak náhli, že mi päty dooškiera.
Pozri, ako sa sem zbehli —- korytnačky, morské raky,
všetci si chcú zatancovať, a nie tanec hocijaký. “

Pôjdeš, alebo nepôjdeš do tanca s nimi?
Pôjdeš, alebo nepôjdeš tancovať?
Pôjdeš, alebo nepôjdeš. do tanca s nimi?
Pôjdeš, alebo nepôjdeš tancovať?

„Spolu s rokmi ťa tu zdvihnú, vyhodia na šíre more.
Aká rozkoš, aké blaho, vyletieť tak zrazu hore!“
„Tak ďaleko?“ váha slimák. „ Tak ďaleko sa ja bojim. “

A že nechce, že ďakuje, že on a tanec nestojí.

85

 

