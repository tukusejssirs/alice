Za zrkadlom a s čím sa tam Alica stretla

„Nuž čo, musím jej teda zaspievať ja,“ povedala Čierna
kráľovná a začala:

Hajaj, búvaj, biela pani, Alica ťa uspáva,

hostina sa pripravuje, po nej bude zábava,

hajaj, búvaj, po hostine pôjdeme na veľký ples,

tri kráľovné sa tam zídu, všetky tri tam budú dnes.

„Slová už vieš,“ dodala a oprela si hlavu o Alicino druhé
plece, „tak ju teraz celú zaspievaj zasa mne. Aj mne sa
drieme.“ V tej chvíli obe kráľovné tuho zaspali a chrápali,
akoby dosky pílil.

„Čo teraz?“ zvolala Alica a zmätene sa obzerala, keď jej
najprv jedna guľatá hlava a potom aj druhá skĺzli z pleca
a ležali jej na kolenách ako ťažké závažie: „To sa ešte van'
nikomu nestalo, aby sa staral o dve Spiace kráľovné odrazu.
Aspoň v dejinách tejto krajiny určite nie — ani sa nemohlo,
lebo tu bola vždy iba jedna kráľovná. Prebuďte sa, hebedá!“
skríkla netrpezlivo, no ony iba ticho pochrapkávali.

Chrápanie čoraz väčšmi pripomínalo melódiu; napokon
už rozoznávala aj slová. Alica načúvala s takým zaujatím,
že ani nezbadala, kedy jej tie veľké hlavy z lona zmizli.

Stála pred klenutým vchodom, nad ktorým bolo napísané
veľkými písmenami KRÁĽOVNÁ ALICA. Po oboch stra-
nách viseli zvonce; nad jedným stálo ,Pre hostí“, nad druhým
,Pre služobníctvo“. .

„Počkám, kým pieseň doznie,“ pomyslela si Alica, „a
potom zazvoním na - na — ale na ktorý mám zazvoniť?“
uvažovala zmätená nápismi. „Hosť nie som, no ani sluha
nie. Mal by tu byt' zvonec označený ,Pre kráľovnú“, inak
skutočne neviem —“

V tej chvíli sa dvere pootvorili, akési čudo s dlhočizným
zobákom vystrčilo na okamih hlavu a povedalo: „Vstup
zakázaný až do konca budúceho týždňa!“ a opäť dvere

pribuchlo.
Ah'ca dlho klopala a vyzváňala, ale máme. Napokon sa

212

