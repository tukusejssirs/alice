Kráľovnina kroketové ihrisko

tekal na všetky strany, všetci do seba vrážali, no po chvíli
sa predsa len zoradili a hra sa začala.

Alica si povedala, že také čudné ihrisko v živote nevidela.
Všade samý hrboľ, všetko rozryté, namiesto kroketových
lopti_či_ek živé ježe, namiesto palíc živé plameniaky a bránky
robili vojaci, predklonení tak, že sa rukami i nohami opie—
rali o zem.

*Spočiatku mala Alica najväčšie ťažkosti s plameniakom.
Nevedela si s ním poradiť. Podarilo sa jej síce vopchať si jeho
trup pod pazuchu tak, že nohy mu viseli, no zakaždým, keď
mu narovnala krk a hlavou chcela odpáliť ježa, plameniak sa
obrátil a pozeral jej do tváre s takým zmäteným výrazom
v očiach, že ju to rozosmialo. Keď mu napravila hlavu a opäť
sa chystala udrieť, rozčúlil ju zasa jež, ktorý sa medzitým
rozvinul a liezol preč. Navyše zakaždým, keď chcela ježa
odpáliť, prekážal jej v tom hrbolec alebo ryha. Aj predklo-
není vojaci sa jednostaj vztyčovali a odchádzali na inú časť
ihriska, takže Alica čoskoro usúdila, že takto hrať je naozaj
veľmi ťažko.

Wšetci hráči hrali naraz, nik sa nedržal poradia, ustavične
sa škriepili pre ježe. Kráľovná sa tak rozzúrila, že takmer bez
prestania dupotala a jačala: „Zotnite mu hlavu!“ alebo
„Zotnite jej hlavu!“

Alici z toho bo o už úzko. S Kráľovnou sa síce ešte
nepovadila, no vedela, že k tomu môže dôjsť každú chvíľu.
„A čo potom so mnou bude?“ pomyslela si. „Akosi strašne
radi tu ľuďom stínajú hlavy, div, že tu' ešte niekto ostal
nažive.“

A tak hľadala spôsob, ako zmiznúť, rozmýšľala, či sa jej
podarí nepozorovane ujsť, a tu práve zbadala v povetrí akési
čudné zjavenie. Spočiatku ju to zmiatlo, ale keď sa lepšie
prizrela, videla, že to sa niekto škľabí, a hneď vedela: „Ved'
je to mačka Škľabka, aspoň sa mám s kým porozprávať.“

„Ako sa máš?“ spýtala sa Mačka, keď jej pribudlo z úst

toľko, aby mohla rozprávať.

69

