Tidli a Fidli

tak byť, a keby to tak bolo, mohlo by to tak byť, ale keďže
to tak nie je, nemohlo to tak byť. To je logika, vieš?“

„Rozmýšľala som,“ pokračovala Alica zdvorilo, „ako sa
najskôr dostanem z tohto lesa. Už sa stmieva. Povedali by
ste mito, prosím vás?“

Ale tučniačikovia len pozreli na seba a zaškerili sa.

Tak dokonale pripomínali dvojicu odrastených školákov,
že sa Alica nezdržala, ukázala prstom na Tidliho a povedala:
„Prvý žiak!“

„Ani nápad!“ skríkol Tidli a sklapol ústa, len to tak
cvaklo.

„Druhý žiak!“ povedala Alica a namierila prstom na
Fidliho, i keď si bola takmer istá, že vyhŕkne iba „Naopak!“,
čo sa aj stalo.

„Zle si začala!“ hrešil ju Tidli. „Keď človek príde na
návštevu, prvá vec je, že pozdraví a podá ruku!“ Tu sa
bratia tuhšie primkli k sebe a podávali jej voľné ruky.

Alica sa ani jedného z nich nechcela dotknúť tým, že by
najprv podala ruku tomu druhému, a usúdila, že najlepšie
problém vyrieši, ak im chytí ruku naraz. A už sa spolu krútili
v kole. Prichodilo jej to celkom prirodzené (ako si neskôr
spomínala) a nijako ju neprekvapilo ani to, že zrazu počula
akúsi hudbu. Podľa všetkého prichádzala z koruny stromu,
pod ktorým tancovali, a vyludzovali ju (tak sa jej aspoň
zdalo) konáre, čo sa treli o seba ako sláčiky o husľové

struny.

„Bolo mi až do smiechu,“ (povedala Alica neskôr sestre,
keď jej túto pn'hodu rozprávala), „ale potom som zistila, že
spievam ,Kolo, kolo mlynské“. Neviem, kedy som začala, ale
mala som pocit, že spievam už veľmi, veľmi dlho!“

Jej tanečníci boli tuční a raz—dva sa zadychčali.

„Štyri kolá na jeden tanec je práve dosť,“ vyhŕkol Tidli
a tak náhle, ako sa dali do tanca, aj dotancovali; v tej chvíli
dohrala aj hudba.

Obaja jej pustili ruky a chvíľu na ňu pozerali; Alica bola
v rozpakoch, lebo raz nevedela, ako po tanci nadviazať

145

