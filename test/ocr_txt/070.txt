Príbeh Falošnej korytnačky

Keď odchádzali, Alica ešte začula Kráľa, ako vraví tichým
hlasom: „Všetkým udeľujem milosť.“ „No, aspoň to,“
povedala si, lebo z toľkých popráv, čo nariadila Kráľovná,
bola už celá nešťastná.

[čoskoro natrafili na Grifóna; spal na slnku. (Ak neviete,
ako vyzerá Grifón, pozrite si ho na obrázku.) „Vstávaj,
leňoch,“ povedala Kráľovná, „a zaveď túto slečinku k F aloš—
nej korytnačke, nech jej rozpovie svoj príbeh. Ja sa musím
vrátiť, aby som dozrela na niekoľko popráv, ktoré som
nariadila.“ Odišla a nechala Alicu s Grifónom osamote.
Alici sa neveľmi páčilo to čudné stvorenie, no usúdila, že
zostat' s ním nie je o nič nebezpečnejšie než íst' za tou
zlostnou Kráľovnou. A tak čakala, čo bude ďalej.

Grifón si sadol a pretieral si oči. Sledoval Kráľovnú, kým
nezmizla, a potom sa uškrnul: „Je na smiech,“ povedal
spola sebe, spola Alici.

„Kto je na smiech?“ spýtala sa Alica.

„Kto? Nuž ona!“ povedal Grifón. „To všetko si iba
namýšľa. Veď oni aj tak nikdy nikoho nepopravia. Tak
poď!“

„Tu je každý samé ,Poď!“ pomyslela si Alica a vliekla sa
za ním. „V živote mi nik toľko nerozkazoval!“

Prešli kúsok a hned neďaleko zazreli Falošnú korytnačku,
ako sedí smutná a opustená na skalisku. Keď podišli bližšie,
počula ju Alica vzdychať, akoby jej malo srdce puknúť.
Veľmi jej bolo Korytnačky ľúto. „Prečo sa tak trápi?“
spýtala sa Grifóna. A Grifón jej odpovedal skoro tými istými
slovami ako pred chvíľou: „To si iba namýšľa, veď nijaký
žiaľ nemá. Poď!“

Falošná korytnačka si ich prezerala veľkými zaslzenými
očami, ale nič nevravelaJ

„Táto slečinka, rozumieš,“ vraví jej Grifón, „by si rada
vypočula tvoj pn'beh.“

„Porozprávam jej ho,“ ozvala sa Falošná korytnačka
hlbokým, dutým hlasom. „Sadnite si obaja, no kým neskon-
čím, nechcem počuť ani slovo.“

79

