Za zrkadlom a s čím sa tam Alica stretla

„Tým poslíčkom by som nechcela byt' za nič na svete!“
pomyslela si.

„Či som s vami husi pásol?
Načo toľko kriku?“ žasol.

Tvár mal chladnú a bol hrdý,
šiel by vraj, no ja ho srdím. ..

Vývrtku som vrtko zobral,
sám som sa k nim nocou pobral.

Brána bola na tri zámky.
Klopem, až mi tuhnú hánky,

kapem, búcham na tie vráta,
zrazu trhnem kľučkou, a tá —

Dlho bolo ticho.

„To je celé?“ spýtala sa Alica bojazlivo.

„Celé,“ prisvedčil Hupky-Dupky. „Maj sa dobre.“

„Prišlo to trocha nečakane,“ pomyslela si Alica. Ale po
takom výrečnom pokyne sa jej zdalo neslušné zostať tam čo
len 0 minútu dlhšie. Vstala teda a vystrela ruku. „Dobre sa
majte a do videnia!“ povedala čo možno najveselšie.

„Aj keby sme sa niekedy stretli, nespoznal by som ťa,“
odpovedal Hupky—Dupky nevrlo a podal jej iba jeden prst.
„Si taká istá ako druhí ľudia.“

„Ľudia sa zvyčajne poznávajú podľa tváre,“ poznamenala
Alica zamyslene.

„Veď práve vtom je to,“ povedal Hupky-Dupky. „Tvár
máš ako každý iný — dve oči - tuto (palcom dva razy dobol
do vzduchu, aby naznačil, kde ich má), medzi nimi nos.
a pod ním ústa. Večne to isté. Keby si mala napríklad obe
oči na jednej strane nosa — alebo ústa na čele - to by už
bolo dačo.“

178

