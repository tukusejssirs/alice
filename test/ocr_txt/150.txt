Vlna a voda

„Nemôžeš?“ súcitne sa spýtala Kráľovná. „Skús ešte raz.
Zhlboka vdýchni a zavri oči!“

Alica sa zasmiala. „To je máme,“ krútila hlavou, „človek
nemôže uveriť nemožnému.“

„Som presvedčená, že len prax ti chýba,“ povedala
Kráľovná. „V tvojom veku som to trénovala každý deň pol
hodiny. Čo — niekedy sa mi už pred raňajkami podarilo
uveriť aj šiestim nemožnostiam. Aha, šál mi už zasa
odletel!“

Sponka sa jej pri reči opäť rozopla a náhly závan vetra jej
odvial šál až za potôčik. Kráľovná znova roztiahla ruky
a letela za ním a tentoraz sa jej podarilo zachytiť ho. „Mám
ho!“ skríkla víťazoslávne. „Teraz uvidíš, ako si ho sama
pripnem!“

„Dúfam, že prst vás už tak neboli?“ spýtala sa Alica
zdvorilo, keď za Kráľovnou prekročila potôčik.

„Už menej, už oveľa menej!“ zvolala Kráľovná a po
každom slove jej hlas čoraz väčšmi prechádzal do vrešťania.
„Meenej! Mee-nej! Meeee-nej! Mééé!“ Alica sa strhla, lebo
posledné slovo zamečala ťahavo ako ovca.

Pozrela na Kráľovnú a tá akoby sa z čista jasna zababušila
do vlny. Alica si pretrela oči a pozrela ešte raz. Vonkoncom
nechápala, čo sa to robí, hádam len nie je v obchode? A za
pultom — vari to tam naozaj sedí ovca? Nech si oči pre-
tiera, koľko chce, nič sa nemení: je v tmavom obchodíku,
lakťami sa opiera o pult a oproti nej - stará Ovca. Sedí
v kresle a pletie, občas prestane a pozrie na ňu cez veľké
okuliare.

„Čo si kúpiš?“ Ovca prestala na chvíľu pliesť a zodvihla
k nej hlavu.

„Ešte presne neviem,“ povedala Alica ticho. „Ak je to
možné, rada by som sa najprv poobzerala okolo seba.“

„Nech sa ti páči, pozrieť sa môžeš pred seba, napravo
i naľavo,“ povedala Ovca, „ale okolo seba sa pozrieť
nemôžeš, iba ak by si mala oči aj na tyle.“

161

