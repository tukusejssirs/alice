KAPITOLA PIATA

 

Vlna a voda

P RI tých slovách šál zachytila a obzerala sa, komu asi
patrí. Vtom sa z lesa vyrútila Biela kráľovná s rukami
doširoka roztiahnutými, ani čo by letela. Alica jej šla so
šálom zdvorilo naproti.

„Ako dobre, že som sa tu nad abila,“ povedala Alica, keď
jej pomáhala so šálom.

Biela kráľovná na ňu hľadela bezmocne a vydesene
a neprestajne si pošepky šomrala niečo ako „Chlieb
s maslom — chlieb s maslom.“ „Ak sa máme nejako
dohovoriť, musím začať sama,“ povedala si Alica. A tak sa
bojazlivo ozvala: „Ach, Biela kráľovná! A či je to iba
ošiaľ?“

„Neviem, prečo tak prekrúcaš slová,“ povedala Kráľov-
ná. „Nevraví sa ,ó, šiaľ!“, ale ,ó, šál!“ “

Alica si pomyslela, že nemá zmysel hneď na začiatku sa
hádať, atak sa iba usmiala a povedala: „Ak mi vaša výsosť
povie, ako to mám urobiť, tak vám ten šál založím, ako len
najlepšie viem.“

„Ale ja nechcem, aby si mi ho zakladala,“ zastenala
nešťastná Kráľovná, „veď si ho zakladám už dve hodiny!“

„Najlepšie by bolo,“ uvažovala Alica, „keby sa niekto
staral o jej obliekanie.“ Bola totiž strašne neupravená.
„Všetko má nakrivo,“ rozmýšľala, „a všade samý špen-
dlík!“

„Môžem vám ten šál napraviť?“ ponúkla sa.

„Neviem, čo je s ním!“ povedala Kráľovná smutným
hlasom. „Myslím, že má zlú náladu. Špendlila som ho tu,
špendlila som ho tam, ale nič sa mu nepáči!“

„Ak si ho prišpendlíte iba na jednej strane, nemôžete ho

157

