Mláka sĺz

„Možno nerozumie po anglicky,“ pomyslela si Alica.
„Bude to podistým francúzska myš, ktorá k nám prišla
s Viliamom Dobyvateľom.“ (Aj keď z dejepisu všeličo
vedela, nemala ani potuchy o tom, že tento vojvodca prišiel
do Anglicka v jedenástom storočí.) A tak začala inakšie:
„Oů est ma chatte?“ prvou vetou zo svojej učebnice
francúzštiny. V tej chvíli vyskočila Myš z vody a ani čo by sa
celá triasla od strachu. „Ach, prepáč mi,“ vyhŕkla Alica
vyľakaná, že sa dotkla citov úbohého zvieratka. „Celkom
som zabudla, že ty nemáš rada mačky.“

„Že nemám rada mačky!“ prenikavým a zlostným hlasom
zapišťala Myš. „Ty by si ich na mojom mieste mala rada?“

„Asi nie,“ tíšila ju Alica. „A už sa nehnevaj. No aj tak by
som ti rada ukázala našu mačku Tinu. Myslím, že by si si
mačky obľúbila, keby si ju čo len raz videla. Je to také milé,
tiché zvieratko,“ pokračovala Alica viac-menej pre seba
a pomaličky plávala v mláke. „Sedáva pri kozube, pekne
pradie, olizuje si labky a umýva si tváričku... a má taký
mäkučký kožuštek, čo sa dobre hladká. .. a v chytaní myší
nemá páru. .. Ach, prepáč!“ znova vykríkla Alica, lebo Myš
sa už celá zježila a Alica si uvedomila, že ju iste hlboko

urazila. „Ak ti je to nepríjemné, nebudeme už o nej _ i '

hovoriť.“

„Ako to: nebudeme!“ skríkla Myš a triasla sa od hlavy až
po konček chvosta. „Akoby som sa o tom chcela rozprávať
práve ja! Naša rodina mačky odjakživa nenávidela. Tie
odporné, prízemné, vulgárne živočíchy! Nechcem už o nich
ani počuť!“

„V poriadku!“ súhlasila Alica a chytro zvrtla reč na iné.
„Máš rada... máš rada psov?“ Myš neodpovedala, a tak
Alica náhlivo pokračovala: „Blízko nás majú pekného
psíka, toho by som ti chcela ukázať. Vieš, je to foxteriér
s takými bystrýrni očkami a s hnedou dlhou a brčkavou
srsťou! Keď mu hodíš nejakú vec, on ti ju prinesie nazad, vie
si vyprosiť jedlo a vie veľa všelijakých kúskov - ani na
polovicu si teraz nespomeniem — patrí jednému gazdovi

23

 

