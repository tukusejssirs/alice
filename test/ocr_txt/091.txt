KAPITOLA DVANÁSTA

 

Alicina výpoveď

| U,“ skn'kla Alica taká rozčúlená, že celkom zabudla,

„ aká veľká narástla v poslednej chvíli, a vyskočila tak

prudko, že lemom sukne prevrátila lavicu pre porotu

a všetkých porotcov vysypala divákom na hlavy; ako tam

ležali a hrabali okolo seba, veľmi jej pripomínali guľaté

akvárium so zlatými rybkami, ktoré pred týždňom nešťast-
nou náhodou prevrhla.

„Ach, prepáčte!“ zvolala celá vydesená a zbierala ich tak
rýchlo, ako sa len dalo, lebo nehodu so zlatými rybkami mala
ešte čerstvo zapísanú v pamäti a marilo sa jej, že ak ich čo
najskôr nepozbiera a neposadí na lavicu pre porotu,
zahynú.

„Pojednávanie sa odkladá,“ povedal Kráľ veľmi vážne,
„kým všetci porotcovia nebudú na svojich miestach - ale
všetci,“ opakoval veľmi dôrazne a pri poslednom slove sa
na Alicu zamračil.

Alica pozrela na lavicu pre porotcov a zbadala, že v tej
rýchlosti posadila Vila dolu hlavou a to chúďa, neschopné
iného pohybu, teraz iba smutne kývalo chvostíkom. Ihneď
ho vzala a posadila Správne; „Nie že by na tom bohvieako
záležalo,“ povedala si, „ved' či sedí tak, alebo onak,
pojednávanie to nijako neovplyvní.“

Len čo sa porotcovia trocha spamätali z otrasu a zriadenci
im pozbierali postrácané tabuľky a grifle, usilovne sa dali do
práce a celú nehodu dopodrobna zapisovali. Všetci okrem
Vila, ktorý bol ešte taký otrasený, že iba sedel s otvorenými
ústami a tupo zízal na povalu súdnej siene.

„Čo vieš o celej záležitosti?“ spýtal sa Kráľ Alice.

„Nič,“ odpovedala.

100

