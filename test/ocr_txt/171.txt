Za zrkadlom & s čím sa tam Alica stretla

Posol vybral z vreca, čo mu viselo na krku, husacie stehno
a Kráľ ho pažravo obhrýzol. Alica sa na tom výborne
zabávala.

„Ešte husacinu!“ povedal Kráľ.

„Už tu mám iba hrianky,“ nazrel posol do vreca.

„Tak hrianky,“ zašepkal Kráľ chabo.

Alicu potešilo, keď videla, že po hriankach pookrial.
„Keď na človeka idú mdloby, niet nad hrianky, “ povedal
Kráľ a s chuťou chrúmal.

„Pódľa mňa niet nič lepšie ako pofŕkat' vás studenou
vodou,“ navrhovala Alica, „alebo privoňat' čpavok.“

„Nepovedal som, že niet nič lepšie,“ odsekol jej Kráľ,
„povedal som len, že niet nad hrianky...“ A to sa Alica
neodvážila poprieť.

„Koho si stretol na ceste?“ spýtal sa Král posla a natiahol
ruku, aby mu podal ďalšiu hrianku.

„Nikoho,“ povedal posol.

„Ale čo!“ na to Kráľ. „Aj táto slečinka ho videla. Tak
ten Nikto sa vlečie ešte pomalšie než ty.“

„Robím, čo je v mojich silách,“ zamračil sa posol. „Som
presvedčený, že nikto nechodí rýchlejšie než ja.“

„Nechodí,“ prisvedčil kráľ, „lebo by tu bol prvý. No ak si
si už vydýchol, mohol by si nám porozprávať, čo sa robí
v meste.“

„Ja vám to pošepkám,“ povedal posol, priložil dlane
k ústam ako trúbku a nahol sa ku Kráľovmu uchu. Alicu to
mrzelo, lebo aj ona sa chcela dozvedieť, čo je nové,. Posol
však vôbec nešepkal, ale zreval, ako len vládal: „Už sú zase
v sebe!“

„To je podľa teba šepot?“ zvolal chudák Kráľ, vyskočil
a celý sa striasol. „Ak to urobíš ešte raz, zmlátim t'a ako žito.
Zhučalo mi to v hlave ako zemetrasenie.“

„To by bolo mizerné zemetrasenie!“ pomyslela si Alica.
„Kto je zasa v sebe?“ odvážila sa spýtať.

„Lev a Jednorožec, kto iný,“ povedal Kráľ.

„Bijú sa o korunu?“

182

 

