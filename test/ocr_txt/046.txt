Prasacie bábätko

Pri dmhej slohe Vojvodkyňa pohadzovala dieťa tak
prudko, že sa ten drobček náramne rozplakal a Alica

slovám piesne skoro nerozumela:

„ Chlapčisku sa výcvik zišiel:
hneď dostal, len čo kýchol;
tak koreniu na chuť prišiel

a doma máme ticho. “

ZBOR:
„ Vau! Vau! Vau!“

\;,Na! Popestuj ho chvíľu, ak chceš,“ povedala Vojvodky-

ňa Alici a hodila jej decko. „Treba sa mi prichystať na ten
kroket s Kráľovnou, “ a už jej nebolo. Kuchárka šmarila za
ňou pekáč a len—len ze ju netrafilá.

Alica mala čo robiť, aby dieťa Zachytila; lebo to bolo akési <-
neforemné stvorenie, ruky a nohy mu trčali na všetky strany.
„Ako morská hviezdica,“ pomyslela si Alica. Keď to
úbožiatko konečne držala v náručí, fučalo ako rušeň,
neprestajne sa zmršťovalo a znova rozpínalo, takže v prvej
chvíli ho ledva udržala.

Keď prišla na to, ako ho má správne pestovať (zvinula ho
do akéhosi uzlíka a mocne držala za pravé ucho a ľavú nohu,
aby sa nemohlo vystrieť), vyniesla ho na čerstvý vzduch. „Ak
to dieťa neodnesiem,“ rozmýšľala, „za deň, za dva bude po
ňom. Nechat' ho tu by bola hotová vražda.“ Posledné slová
povedala už nahlas a škvŕňa jej na odpoved zakrochkalo
(kýchať už prestalo). „Nekrochkaj,“ hrešila ho Alica, „to sa
nepatrí!“

Dieťa znova zakrochkalo a Alica mu znepokojene pozrela
do tváre, čo mu vlastne je. Noštek malo bezpochyby
priveľmi ohnutý, bol to skôr rypáčik ako poriadny nos; aj oči
boli na bábätko primalé: jedným slovom — to stvorenie sa
jej ani trocha nepáčilo. „Možno len zavzlykalo,“ pomyslela
si Alica a znova mu pozrela do očí, či v nich nemá slzy.

51

