 

Alica v krajine zázrakov

sku dráhu. Nijaké „Pripraviť sa! Pozor! Už!“, každý si
vybehol, kedy chcel, i dobehol, kedy chcel, takže sa ťažko
dalo povedať; kedy sa vlastne preteky skončili. No keď už
behali asi pol druha hodiny a všetci boli suchí, DOdo zrazu
zmal: „Koniec pretekov!“ a všetci ho obStaĺi ä Zadychčane
sa vypytovali: „Kto vyhral?“

Kým im Dodo odpovedal, hlboko sa zamyslel a hodnú
chvíľu stál s prstom pritlačeným na čelo (asi tak ako na
obrázkoch Shakespeare) a ostatní ticho čakali. Konečne
Dodo vyhlásil: „Vyhrali všetci a každý dostane cenu.“

„Ale kto tie ceny odovzdá?“ ozvali sa zborove.

„Akože kto? No predsa ona,“ povedal Dodo a prstom
ukázal na Alicu. Všetci ju obstali a jeden cez druhého
vykrikovali: „Ceny! Ceny!“

Alica raz nevedela, čo robiť; v bezradnosti siahla do
vrecka, vytiahla škatuľku ovocných cukríkov (slaná voda ju
našťastie nepremočila) a rad-radom ich rozdávala ako ceny.
Každému sa ušiel jeden.

„Ale aj jej musíme dať cenu, nie?“ povedala Myš.

„Samozrejme,“ odpovedal Dodo smrteľne vážne. „Čo
máš ešte vo vrecku?“ obrátil sa na Alicu.

„Už iba náprstok,“ povedala Alica smutne.

„Sem s ním!“ na to Dodo.

Znova sa zhrčili okolo nej a Dodo jej sláVDostne odo—
vzdal náprstok so slovami: „Ráč prijať tento elegantný
náprstok.“ A keď ten krátky prejav dopovedal, všetci
skríklj sláva.

Alici sa celá záležitosť videla nezmyselná, ale všetci okolo
nej boli takí vážni, že si netrúfala zasmiať sa. Nič vhodné jej
neprišlo na um, tak sa iba uklonila a celkom vážne náprstok
prevzala.

Potom prišli na rad cukríky. Nezaobišlo sa to bez kriku
a zmätku. Veľkí vtáci sa sťažovali, že sú malé a že ich nestihli
ani ochutnať, malí sa zasa dusili a museli im búchať po
chrbte. Ked bolo po cukríkoch, znova si posadali do kruhu
a prosili Myš, aby im ešte niečo rozprávala.

28

