KAPITOLA DRUHÁ

 

Mláka sĺz

DIV najdivovejší! Div najdivovejší!“ zhíkla Alica.
(Od prekvapenia zabudla aj správne hovoriť.)
„Veď ja sa naťahujem ako ten najdlhší ďalekohľad na svete.
Zbohom, nožičky moje!“ (Lebo keď si pozrela na nohy,
zdalo sa jej, že ich už- už stratí z dohľadu, tak veľmi sa
vzďaľovali.) „Ach, moje úbohé nožičky, kto vás teraz obuje
a kto na vás natiahne pančuchy? Ja to už asi nedokážem!
Budem trocha priďaleko na to, aby som sa mohla o vás
starať. Musíte si poradiť, ako samy najlepšie viete.“ „Ale
musím byt' k nim dobrá,“ pomyslela si Alica, „ešte si zmyslia
chodiť inou cestou, ako ja budem chcieť! Uvidíme. Na každé
Vianoce im darujem nový pár topánok.“

A už vymýšľala, ako to zariadi. „Budem ich musieť poslať
poštou,“ vravela si, „to bude psina, posielať dary vlastným
nohám! A ako čudne bude vyzerať ad_re_sa_!__

?)

Vážená
Pravá noha Alicina
ROHOŽKA pred Kozubom
PRI OCHRANNEJ MRIEŽKE
(S pozdravom Alica)

Prepánajána, čo to táram!“

V tej chvíli narazila hlavou do povaly: mala vám teraz vyše
dva aj trištvrte metra; hneď vzala zlatý kľúčik a hybaj do
záhrady.

Chúďa Alica! Mohla si nanajvýš ľahnúť na bok a jedným
okom do nej hľadieť, no dostať sa dnu bolo ešte beznádej-
nejšie ako predtým. Sadla si a znova sa rozplakala.

„Hanbi sa,“ povedala si Alica, „také veľké dievča,“ (to

18

