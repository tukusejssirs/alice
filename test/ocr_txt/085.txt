Alica v krajine zázrakov

bo sa boja, že ich zabudnú skôr, ako sa pojednávanie
skončí.“

„Chumaji!“ rozhorčene vybuchla Alica, ale hneď stíchla,
lebo Biely králik zavolal: „Ticho v súdnej sieni!“ a Kráľ si
založil okuliare a prezeral si miestnosť, aby zistil, kto sa to
ozval.

Alica videla, ani čo by im hľadela ponad plecia, že všetci
porotcovia si zapisujú na bridlicové tabuľky slovo ,chumaji“,
jeden z nich dokonca nevedel, či sa ,chumaji' píšu na konci
s mäkkým ,i“, alebo s tvrdým ,y', a pýtal sa na to suseda.
„Kým sa pojednávanie skončí, budú na tých tabuľkách
pekné nezmysly,“ pomyslela si Alica.

Jeden porotca mal grifeľ , ktorý škrípal. Alica to nezniesla,
obišla teda sieň, stala si mu za chrbát a pri najbližšej
príležitosti mu grifeľ vzala. Urobila to tak šikovne, že
chudák porotca (bol to jašteričiak Vilo) vôbec nechápal, čo
sa stalo. Chvíľu grifeľ márne hľadal a zvyšok pojednávania
si potom zapisoval prstom. Nebolo to, pravdaže, na nič,
lebo na tabuľke to nebolo poznať.

„Hlásatel', prečítajte obžalobu!“ povedal Kráľ.

Biely králik tri razy zatrúbi], rozvinul pergamenový zvitok
a čítal:

„Srdcová kráľovná napiekla koláčov

s makom a tvarohom,

Srdcový dolník ich uchmatol z pekáčov
a zmizol za rohom. “

„Poraďte sa o rozsudku,“ povedal Kráľ porote.

„Ešte nie, ešte nie!“ náhlivo mu skočil do reči Králik.
„Predtým treba ešte prerokovať veľa otázok.“

„Tak predvolajte prvého svedka,“ povedal Kráľ; Biely
králik zatrúbi] a zvolal: „Prvý svedok!“

Prvým svedkom bol Klobučník. Vošiel do súdnej siene
v jednej ruke so šálkou čaju, v druhej s krajcom maslového
chleba. „Prosím vašu výsost' o prepáčenie,“ začal, „že

94

