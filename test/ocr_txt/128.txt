Hmyz za zrkadlom

rovno nad jej hlavou hojdal na vetvičke a ovieval ju
krídlami.

;“ ' Bol to riadny Komár, „asi toľký ako kurča,“ pomyslela si
Alica. A predsa ju to ani trocha neznepokojovalo — veď sa
spolu tak dlho rozprávali.

„— tak ty nemáš rada každý hmyz?!“ pokračoval Komár
pokojne, akoby sa nič nebolo stalo.

„Mám rada taký, čo vie hovoriť,“ povedala Alica. „Tarn
u nás nijaký hmyz nerozpráva.“

„A ktorý hmyz si si u vás doma obľúbila?“ vyzvedal
Komár.

„Nijaký,“ vysvetľovala Alica, „lebo ja sa hmyzu trocha
bojím — aspoň toho väčšieho. Ale môžem ti povedať, ako
sa niektoré druhy volajú.“

„To znamená, že na svoje mená počujú,“ podotkol
Komár len tak mimochodom.

„O tom teda neviem.“

„A načo by im boli mená, keby na ne nepočuli?“ spýtal sa
Komár.

„Im na nič,“ povedala Alica, „ale asi to vyhovuje ľuďom,
ktorí im tie mená dávajú. Keby nie,
načo by veci mali mená?“

„Neviem,“ odpovedal Komár.
„Kúsok ďalej, v tamtom lese,
mená nejestvujú. Ale menuj mi
už ten hmyz, zbytočne márniš čas.“

„Predovšetkým je to Koník,“
rátala Alica na prstoch.

 

