Alica v krajine zázrakov

„Zdá sa, že hra je teraz zaujímavejšia,“ povedala, aby reč
nestála.

„Tak je,“ povedala Vojvodkyňa, „a z toho plynie
ponaučenie, že svetom hýbe láska.“

„Ktosi povedal,“ zašepkala Alica, „že svet sa hýbe vtedy,
keď sa každý stará, o čo sa má stara .“

„Hej! Veď to je takmer to isté,“ povedala Vojvodkyňa,
zaryla sa špicatou bradou do Alicinho pleca a dodala:
„Z toho plynie ponaučenie: Dávaj pozor na zmysel, slová
ti vyplynú samy.“

„Ako rada vo všetkom hladá ponaučenie,“ pomyslela si
Alica.

„Iste sa čuduješ, prečo t'a nechytím okolo pása,“ ozvala sa
Vojvodkyňa po chvíli. „Len preto, lebo neviem, akú má
povahu tvoj plameniak. Mám to skúsiť?“

„Mohol by vás uštipnút', “ varovala ju Alica, lebo ani
najmenej netúžila po tom, aby to Vojvodkyňa skúsila.

„To je pravda,“ povedala Vojvodkyňa, „horčica a pla-
meniaky štípu. Z čoho plynie ponaučenie: Vrana k vrane
sadá, rovný rovného si hľadá.“

„Ibaže horčica nie je vták,“ podotkla Alica.

„Správne ako zvyčajne,“ povedala Vojvodkyňa. „Ako
jasne sa vyjadruješ.“

„Je to nerast, ak sa nemýlim,“ pokračovala Alica.

„Isteže,“ povedala Vojvodkyňa, ktorá sa zrejme rozhod-
la súhlasiť so všetkým, čo Alica povie. „Tu neďaleko je veľká
horčičná baňa. A z toho plynie ponaučenie: Aj najväčšia
baňa sa raz preberie.“

„Už viem!“ poslednú vetu Alica ani nepočula. „Je to
rastlina. Nevyzerá ako rastlina, ale je to rastlina.“

„Celkom s tebou súhlasím,“ povedala Vojvodkyňa, „a
z toho plynie ponaučenie: Buď taká, aká by si sa chcela
zdat'. Alebo ak chceš, aby som to povedala jednoduchšie:
Nikdy si nepredstavuj , že si iná, než aká by si sa mohla zdať
iným, a že to, aká si, bola si či mohla si byt', bolo iné než to,
aká by si sa bola mohla zdat' iným.“

76

