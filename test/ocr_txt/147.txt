Za zrkadlom a s čím sa tam Alica stretla

mať rovno,“ povedala Alica a zľahka jej ho naprávala.
„Prepánajána, a tie vaše vlasy!“

„Zamotala sa mi do nich kefa!“ vzdychla Kráľovná. „A
hrebeň som včera stratila.“

Alica kefu opatrne z vlasov vymotala a ako-tak jej ich
dala do poriadku. Pospínala jej ich vlásenkami a povedala:
„No prosím, hneď vyzeráte lepšie! Vy by ste mali mať
komornú!“

„Veľmi rada t'a prijmem!“ povedala Kráľovná. „Dostaneš
dva groše na týždeň a každý druhý deň džem.“

Alica sa rozosmiala: „Ja k vám do služby nepôjdem
— a džem neľúbim.“

„Ale to je veľmi dobrý džem,“ na to Kráľovná.

„Nie, dnes na džem vôbec nemám chuť.“

„Dnes ho nedostaneš, ani keby si chcela,“ povedala
Kráľovná. „Platí zásada: džem zajtra, džem včera — ale
nikdy džem dnes.“

„Ale niekedy hádam len dôjde aj na džem dnes,“
namietla Alica.

„Nedôjde,“ povedala Kráľovná. „Džem je iba každý
druhý deň. A dnes nie je druhý deň, všakáno?“

„Nerozumiem vám,“ povedala Alica. „Je to strašne
domotané.“

„To je tak, keď sa žije dozadu,“ povedala Kráľovná milo,
„spočiatku sa ztoho každému trocha krúti hlava -“

„Žiť dozadu?!“ opakovala ohromená Alica. „Také niečo
som ešte nikdy nepočula!“

„— ale má to jednu veľkú výhodu: pamäť ti slúži oboma
smermi, dopredu i dozadu.“

„Moja pamäť mi určite slúži iba jedným smerom,“
povedala Alica. „Ved si nemôžem pamätať veci, čo sa ešte
nestali!“

„To je veľmi biedna pamäť, čo slúži len dozadu,“ podotkla
Kráľovná.

„A čo si vy pamätáte najlepšie?“ odvážila sa spýtať
Alica.

158

