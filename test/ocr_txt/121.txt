Za zrkadlom a s čím sa tam Alica stretla

Chvíľu bežali mlčky, Alici hvízdal v ušiach vietor, div jej
vlasy z hlavy neodvial.

„No tak! No tak!“ vykrikovala Kráľovná. „Pridaj! Pri-
daj!“ Bežali tak rýchlo, že sa nohami ledva dotýkali zeme,
priam akoby leteli. A keď už Alicu sily celkom opúšťali,
náhle zastali. Uvedomila si, že sedí na zemi, lapá dych
a hlava sa jej krúti.

Kráľovná ju oprela o strom a vľúdne povedala: „Tak,
a teraz si chvíľku oddýchni.“

Alica sa prekvapene obzerala. „Čo je to?! Veď sa mi zdá,
že sme stále pod tým istým stromom! Všetko je tak, ako
bolo!“

„Isteže,“ povedala Kráľovná. „A čo by si chcela?“

„No, v našej krajine,“ povedala Alica, ešte stále zadych-
čaná, „ak sa beží tak rýchlo a tak dlho, ako sme bežali my,
zvyčajne sa človek dostane niekde inde.“

„Aká pomalá krajina!“ povedala Kráľovná. „'In u nás,
ako vidíš, ak sa chceš len udržat' na tom istom mieste, musíš
bežať, čo ti sily stačia. Ak sa chceš dostať niekde inde, musíš
bežať aspoň dvakrát tak rýchlo.“

„Prosím vás, radšej nie!“ povedala Alica. „Celkom rada
zostanem, kde som, ibaže mi je strašne teplo a som
smädná.“

„Dobre viem, čo ti chýba!“ povedala kráľovná dobrosr-
dečne a vytiahla z vrecka škatuľku. „Budeš suchár?“

Alici sa videlo neslušné povedať nie, hoci na suchár vôbec
nemala chuť. Vzala si a nasilu jedla; taký bol suchý,
že sa ním div neudusila.

„Kým sa občerstvíš,“ povedala Kráľovná, „ja si tu niečo
vymeriam.“ Vytiahla z vrecka krajčírsky centimeter a začala
merať zem; tu a tam do nej zapichovala drobné kolíky.

„Po dvoch metroch,“ povedala a zapichla koh'k, označu-
júci túto vzdialenosť, „ti dám pokyny — chceš ešte su-
chár?“

„Nie, ďakujem,“ povedala Alica, „jeden mi úplne
stačil.“

132

 

