Za zrkadlom a s čím sa tam Alica stretla

„Len aby sa loďka neprevrhla!“ vravela si. „Ach, tamten
je prekrásny! Ale ho nedočiahnem.“ Hnevalo ju, prirodzene
(„Akoby mi to robil náročky,“ pomyslela si), že hoci sa jej
podarilo natrhať vel a krásnych puškvorcov, odtrhnúť tie ešte
krajšie sa jej nikdy nepodarilo.

„Najkrajšie sú vždy najďalej!“ vzdychla si nad zanovitos-
ťou, s ktorou puškvorec rastie tak ďaleko. S rozpálenými
lícami a zmáčanými vlasmi i rukami sa opäť usadila na
svojom mieste a začala si ukladať objavené poklady.

Čo na tom, že len čo ho odtrhla, puškvorec vädol, strácal
vôňu i krásu? Veď aj ozajstný puškvorec vydrží iba krátko
— a tento snový puškvorec pri jej nohách sa topil ani sneh.
Alica si to ledva všimla, lebo naokolo bolo vela iných
čudesných vecí, ktoré ju zaujali.

Neprešli ďaleko, keď tu jej zrazu jedno veslo uviazlo vo
vode a nedalo sa vytiahnuť (ako o tom Alica neskôr
rozprávala) — tak sa stalo, že sa jej držadlo vzoprelo
o bradu, a hoci chudera Alica niekoľkokrát vykríkla „Au,
au, aul“, veslo ju zmietlo zo sedadla na kôpku puš-
kvorcov.

Našťastie si ani trocha neublížila a čoskoro bola opäť na
nohách. Ovca po celý čas plietla, akoby sa nič nestalo.
„Pekného raka si chytila!“ ozvala sa, keď si Alica sadla na
svoje miesto, celá naradovaná, že je ešte stále v loďke.

„Naozaj? ] a som nič nevidela,“ Alica nedôverčivo pozre-
la ponad okraj loďky do tmavej vody. „Škoda, že mi ušiel.
Takého ráčika by som si strašne rada vzala domov.“ Ale
Ovca sa len opovržlivo zasmiala a ďalej plietla.

„Je tu veľa rakov?“ spýtala sa Alica.

„Rakov a všeličoho iného,“ povedala Ovca, „bohatý

výber, len sa rozhodnúť. Tak čo si chceš kúpiť?“
„Kúpiť?!“ opakovala Alica hlasom, v ktorom sa miešala

hrôza s úžasom — lebo veslá, loďka i rieka, všetko vo chvíli
zmizlo a ona bola zasa v malom tmavom obchodíku.
„Prosím si vajíčko,“ povedala placho. „Po čom sú?“

164

