KAPITOLA ŠTVRTÁ

 

Ako Vilo vyletel z komína

AE to k nej pomaličky cupkal Biely králik a vystraše-
ne sa obzeral, akoby niečo stratil. Počula, ako si
šomre popod fúzy: „Tá Vojvodkyňa! Tá Vojvodkyňa! Ach,
labôčky moje! Ach, kožuštek môj, fúziky moje! Tá ma dá
iste popraviť, ako že dvakrát dva je štyri! Keby som len
vedel, kde som ich pohodil!“ Alica hneď uhádla, že Králik
hľadá vejár a biele kozinkové rukavice, tak ich bez dlhých
rečí začala hľadať, ale nikde ich nevidela. Po tom kúpeli
v kaluží akoby sa všetko zmenilo a veľká sieň so skleným
stolíkom a dvierkami načisto zmizla.

Králik si všimol, ako tam Alica pobehuje, a hned ju
okríkol: „Prosím vás, Marianna, čo tu robíte?! Už aj bežte
domov a doneste mi rukavice a vejár! Ale chytro!“ Alica sa
tak zľakla, že v tej chvíli sa rozbehla, kde jej Králik ukázal,
ani si len netrúfala vysvetliť mu, že je to nejaký omyl.

„Očividne si ma zmýlil so svojou slúžkou,“ povedala si
v behu.

„Ten bude otvárať oči, keď zistí, kto som! Ale ten jeho
vejár i s rukavicami mu už len donesiem — samozrejme, ak
ich nájdem.“ Len čo to povedala, ocitla sa pred chutným
domčekom. Na dverách sa blyšťala mosadzná tabuľka
s vyrytým menom B. KRÁLIK. Vošla dnu bez zaklopania
a vybehla hore schodmi, celá vystrašená, aby náhodou
nestretla skutočnú Mariannu. Tá by ju iste vyhnala z domu
skôr, ako nájde vejár a rukavice.

„Aké je to čudné,“ vravela si Alica, „že robím poslíčka
Králikovi! Najbližšie si urobí zo mňa poslíčka aj Tina!“
Predstavovala si, ako by to asi vyzeralo: „Slečna Alica!
Poďte sem chytro a Oblečte sa na prechádzku!“ „Hneď,

32

