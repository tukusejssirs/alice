Alica v krajine zázrak0v

človek si popáli prsty, ak pridlho drží v ruke žeravý kutáč,
alebo že mu prst začne krvácať, ak si doň zareže dosť hlboko.
Alica nezabúdala ani na to, že ak sa človek napije z fľašky
označenej Pozor — jedl, je takmer isté, že skôr či neskôr mu
to nebude na osoh.

Ale na tejto flaštičke nijakú výstrahu nenašla, tak sa
odhodlala ochutnať, čo je v nej. Keď zistila, že je to veľmi
dobré (malo to chut' ako čerešňový koláč, vaječný krém,
ananás, pečený moriak, karamelky a maslové hrianky
dokopy), raz-dva všetko vypila.

, ,Akosi mi je čudne!“ povedala Alica. „Asi sa už sklápam
ako ten ďalekohľad!“

A naozaj: bola už iba dvadsaťpäť centimetrov vysoká
a tvár sa jej rozžiarila, keď si pomyslela, že teraz má
najlepšiu veľkosť na to, aby sa prepchala cez dvierka do tej
utešenej záhrady. Pre istotu niekoľko minút počkala, či sa
ešte väčšmi nescvrkne. Trochu ju to znepokojovalo, „lebo,
chápete, čo ak pochodím ako sviečka, keď dohorí,“ pomys—
lela si Alica. „Ktovie, ako by som potom vyzerala?“ Skúšala
si predstaviť, ako vyzerá plameň sviečky, keď sa sfúkne, ale
nie a nie sa rozpamätať, či také niečo dakedy videla.

Nič sa s ňou už nedialo, nuž sa o chvíľu rozhodla, že pôjde
rovno do záhrady. Ale beda-prebeda! _Pri dvierkach si
chuderka uvedomila, že zlatý kľúčik zabudla na stolíku,
a keď sa poň vrátila, zistila, že teraz ho už nedočiahne. Cez
sklo ho videla celkom zreteľne a zúfalo sa šplhala po jednej
stolovej nohe, ale tá bola veľmi klzká. Nakoniec si, chúďa,
celkom vyčerpaná sadla na zem a rozplakala sa.

„Tak už dosť, plačom si nepomôžeš,“ oborila sa Alica na
seba. „Radím ti, aby si s tým hneď a zaraz prestalal'ŠAligasi
zväčša dávala veľmi dobré řadýl(no iba zriedka sa podľa nich
aj správala) a niekedy sa vyhrešila tak prísne, až jej slzy
vyhŕkli. Raz sa dokonca skoro vyzauškovala za švindľovanie
pri krokete, keď hrala sama so sebou. Toto zvláštne dieťa si

16

