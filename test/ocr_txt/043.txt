Alica v krajine zázrakov

„Ale, prosím vás,“ spýtala sa Alica, „ako sa teda mám
dostať dnu?“

„Klopať by malo zmysel iba vtedy,“ pokračoval lokaj
a Alicu si vôbec nevšímal, „keby dvere boli medzi nami.
Napríklad keby si bola dnu, mohla by si zaklopať a ja by
som ťa pustil von.“ Po celý čas ako rozprával, hľadel do neba
a to sa Alici videlo vyslovene neslušné. „Ale možno za to
nemôže,“ povedala si, „keď má oči takmer navrch hlavy. No
aspoň na otázku by mi mohol odpovedať. — Ako sa teda
mám dostať dnu?“ opakovala nahlas.

„Ostanem tu sedieť dozajtra,“ podotkol lokaj.

Vtom sa dvere na domci otvorili a vyletel z nich veľký
tanier, lokajovi rovno na hlavu; odrel mu nos a roztrieskal
sa na kúsky o strom za ním.

„— alebo možno do pozajtra,“ pokračoval lokaj rovna-
kým hlasom, akoby sa nič nestalo.

„Ako sa mám dostať dnu?“ spýtala sa Alica ešte
hlasnejšie.

„A máš sa ty vôbec dostať dnu?“ spýtal sa lokaj. „To je
totiž prvá otázka.“

To bola bezpochyby pravda, no Alici sa nepáčilo, že jej
niekto dal takú otázku. „To je hrozné,“ zahundrala si, „ako
sa tá čeliadka pre všetko škriepi. Človek by sa z toho
zbláznil.“

Lokajovi sa zdalo, že je vhodná chvíľa zopakovať s istými
obmenami predošlú poznámku: „Ostanem tu sedieť a se-
dieť, hoci aj celé dni,“ povedal.

„Ale čo mám robiť ja?“ spýtala sa Alica.

„Rob si, čo chceš,“ lokaj na to a začal si pískať.

„Och, nemá zmysel zhovárať sa s ním,“ povedala si zúfalá
Alica. „Veď je to akýsi chmuľo!“ Otvorila dvere a vošla
dnu.
rĎverami sa vchádzalo rovno do priestrannej, no neuveri-
teľne začmudenej kuchyne. Uprostred na trojnožke sedela

,Vojvodkyr'ia a pestovala dojča. Kuchárka sa skláňala nad
ohňom a miešala plný kotol, podľa všetkého s polievkou.

48

