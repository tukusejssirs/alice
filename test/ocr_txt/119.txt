Za zrkadlom a s čím sa tam Alica stretla

„Kde sa tu berieš?“ spýtala sa Čierna kráľovná. „A kam
ideš? Pozeraj priamo, odpovedaj a nehraj sa stále s prs—
tami!“

Alica počúvla všetky príkazy a vysvetlila, ako najlepšie
vedela, že zablúdila a stratila svoju cestu.

_ „Neviem, ktorú cestu pokladáš za svoju,“ povedala
Kráľovná, „všetky cesty tu na okolí patria mne — ale prečo si
sem vôbec prišla?“ spýtala sa vľúdne jšie. „Pokloň sa, kým si
rozmyslíš, čo povieš. Ušetrí sa tým čas.“

Alici to bolo trocha čudné, ale neveriť jej, na to si ju
priveľmi ctila. „Keď sa vrátim domov,“ pomyslela si,
„skúsim to, keď sa niekedy oneskorím na obed.“

„Je najvyšší čas odpovedať,“ Kráľovná pozrela na hodin-
ky. „Pri reči otváraj trocha viac ústa a vždy povedz ,vaša
výsost'“ —“

„Chcela som si obzrieť záhradu, vaša výsost' -“

„No vidíš,“ povedala Kráľovná a pohladkala Alicu po
hlave (čo sa jej vôbec nepáčilo). „Hoci. .. keď vravíš
,záhrada', ja som videla záhrady, proti ktorým je toto
obyčajná pustatina.“

Alica sa ncopovážila odporovať a pokračovala: „- a po-
vedala som si, že by som mohla zájsť na tamten vŕšok —“

„Ked vravíš ,vŕšok',“ prerušila ju Kráľovná, „ja ti môžem
ukázať vŕšky, proti ktorým je tento dolina.“

„To nie,“ povedala Alica, sama prekvapená, že jej
napokon predsa len odporuje, „dobre viete, že vŕšok
nemôže byť dolina. To by bola hlúposť —“

Čierna kráľovná potriasla hlavou. „Nazvi si to hoci aj
hlúposťou,“ povedala, „ale ja som počula hlúposti, proti
ktorým je toto rozumné ako náučný slovník.“

Alica sa radšej znova poklonila, lebo Kráľovnin hlas v nej
vyvolal dojem, že sa jej dotkla. Bez slova vystupovali na
vŕšok.

Alica chvíľu ticho stála a obzerala sa dookola. Bola to
krajina veľmi, veľmi čudná; od jedného konca na druhý ňou

130

