Za zrkadlom a s čím sa tam Alica stretla

„Nuž, ,slizopružké' je všetko, čo je zároveň Slizké, pružné
a klzké, teda vlhké, ohybné a hybké. To je jedno z kufríko—
vých slov — napcháš do neho aj tri—štyri významy odrazu.“

„Rozumiem,“ povedala Alica zamyslene, „a čo ,jaz-
vrtky“?“

„To sú zvieratá,“ povedal Hupky-Dupky. „J azvrtka
vyzerá trocha ako jazvec a trocha ako jašterička (tú
pripomína aj svojou vrtkosťou) a — prirodzene — má veľa
spoločného aj s vrtákmi.“

„Vyzerajú asi veľmi čudne.“

„Hej,“ potvrdil Hupky-Dupky. „Hniezdia pod slnečnými
hodinami a živia sa syrom.“

„A čo znamená ,zotradierne kolodujú po zátraví'?“

„No, ,kolodovat'“ znamená chodiť dookola spôsobom,
ktorý pripomína pochodovanie. ,Zotradierne kolodovať'
znamená, že takto chodia veľmi vytrvalo -— ako zotrvačníky
— a je tu možnost', že po čase vyhĺbia do zeme dieru; stáva sa
to.“

„A ,zátravie“, to je asi trávnik za slnečnými hodinami,“
povedala Alica, prekvapená vlastnou duchaplnosťou.

„Skoro správnefÁno, je to trávnik, ibaže nie za, ale pred
slnečnými hodinami. Nech t'a to nemýli — veď vieš, že sa
podobne vraví ,zápražie“, ,na zápraží“, a takisto to znamená
miesto pred prahom domu. — No a potom tam máš
,vechťogáje“. To je druh papagájov — také chudé, slabé,
napoly vypĺznuté vtáčiky, niečo ako živý mop — ved' takmer
už aj vyhynuli.“

„Aha. A ,prasotnačky'? Aj to sú asi zvieratá, či nie?“
spýtala sa Alica. „Bojím sa, že zneužívam vašu láskavosť.“

„ ,Prasotnačky“ — to máš zasa také kufríkové slovo.
Podobajú sa na drobné zelené prasiatka, ale v podstate je to
druh suchozemskej korytnačky. Predné nohy majú zahnuté,
takže chodia akoby po kolenách, a zvyškom tela pri chôdzi
zvláštne mykajú.“

„A čo v básni robia všetky tie zvieratá?“

„Ako tomu rozumiem ja, sú vyplašené kolodovaním

174

