Za zrkadlom a s čím sa tam Alica stretla

by sa niekto neozval! Ibaže nijaký rozumný človek by sa
neozva .“

Tak kráčala, kým nedošla do lesa; vyzeral chladný
a tienistý. „Aké príjemné,“ povedala si, keď vkročila pod
stromy, „prejsť z takej páľavy do - do — do čoho?“
opakovala prekvapená, že jej slovo neprichádza na um.
„Chcem povedať, že je príjemné byt' tu pod - pod — no,
pod týmto!“ a dotkla sa rukou kmeňa stromu. „Ktovie, ako
sa volá? Možno ani nijaké meno nemá — jasné, že nemá.“

Chvíľu stála mlčky a rozmýšľala, potom začala znova:
„Tak už je to tu! A kto som teraz ja? Veď si ja spomeniem!
Som pevne rozhodnutá spomenúť si!“ Ale rozhodnutie jej
veľmi nepomohlo, jediné, na čo prišla'— keď si hodnú chvíľu
lámala hlavu -— bolo: „L, viem, že sa to meno začína na L!“

Práve vtedy tade prebehlo Sŕňa; veľkými nežnými okáľmi
hľadelo na Alicu a podľa všetkého sa vôbec nebálo. „Poď
sem! Pod!“ povedala Alica, natiahla ruku a chcela ho
potľapkat', ale Sŕňa len čo o krok ustúpilo a znova sa na ňu
zahľadelo.

„Ako sa voláš?“ spýtalo sa napokon. Aký jemný a nežný
hlas malo!

„Keby som ja vedela!“ pomyslela si úbohá Alica. A smut-
ne odpovedala: „Teraz nijako.“

„Len rozmýšľaj,“ vyzvalo ju Sŕňa, „to mi nestačí.“

Alica rozmýšľala, no nič z toho nebolo. „Povedz mi,
prosím ťa, ako sa voláš ty,“ ozvala sa placho. „Možno by
mi to trocha pomohlo.“

„Poviem ti, ak so mnou pôjdeš ešte kúsok ďalej,“
povedalo Sŕňa. „Tu si neviem spomenúť.“

Tak kráčali spolu lesom, Alica oboma rukami objímala
hebkú šiju Sŕňaťa, kým nevyšli na d'alšie otvorené pole. Tam
Sŕňa náhle poskočilo a vyslobodilo sa z Alicinho objatia.
„Som Sŕňa!“ vykríklo celé natešené. „A ty, moja milá, ty si
ľudské mláďa!“ Vtom sa v jeho prekrásnych hnedých
očiach mihol akýsi nepokoj a Sŕňa uháňalo preč, čo
mu sily stačili.

142

