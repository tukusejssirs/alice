KAPITOLA PRVÁ

 

 

Do nory za králikom

AICU už omrzelo sedieť so sestrou len tak nečinne
na brehu rieky. Niekoľko ráz nazrela do sestrinej
knihy, ale neboli v nej ani obrázky, ani sa tam nič neroz-
právalo; „a čo s knihou, keď tam nie sú obrázky, ani sa tam
nič nerozpráva,“ pomyslela si Alica.

A tak uvažovala (pokiaľ sa to vôbec dalo, lebo od
horúčavy bola ospanlivá a celkom otupená), či by stálo za to
vstať, natrhať margaréty a uviť z nich veniec, keď tu zrazu
prebehol popri nej biely králik s červenými očami.

Na tom ešte nebolo nič zvláštne a nezdalo sa jej
nezvyčajné, ani keď začula, ako si králik vzdychol: „Ach,
jaj! Ach, jaj! Už prídem neskoro!_“ (Keď o tom neskoršie
premýšľala, uvedomila si,že nad tým sa mala pozastaviť, no
vtedy sa jej to videlo celkom prirodzené. ) Ale keď si králik
napokon vybral z vrecka na veste hodinky, pozrel na ne
a hneď bežal ďalej, Alica vyskočila; až v tej chvíli jej blýslo
umom, že vlastne ešte nikdy nevidela králika s vreckom na
veste, navyše aby si z vrecka vyberal hodinky. R_ozpalená od
zvedavosti rozbehla sa cez pole za ním, no zazrela už len to,
ako sa šuchol do veľkej králičej nory pod kríkom.

V mihu sa spustila za ním a ani len nepomyslela na to, ako
sa stade dostane zasa von.

Králičia nora bola na kúsku rovná ako tunel, no odrazu sa
začala prudko zvažovať, tak prudko, že sa Alica nestihla ani
zastaviť, a už padala do akejsi hlbokej jamy.

Alebo bola tá jama veľmi hlboká, alebo padala veľmi _
pomaly, no Alica mala dosť času obzerať sa okolo seba
a rozmýšľať, čo bude ďalej. Najsamprv sa pokúšala pozerať
dolu a zistiť, kam to vlastne padá, ale nič nevidela, tak tam

11

 

