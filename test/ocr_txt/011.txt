Alica v krajine zázrakov

Alica znova začala vykladať: „Tine budem dnes večer iste
veľmi chýbať!“ (Tina bola mačka.) „Dúfam, že jej na
olovrant nezabudnú naliať do misky mlieka. Tinuška moja!
Keby si tu tak bola pri mne! Vo vzduchu asi nijaké myši nie
sú, ale možno by si si tu chytila netopiera a ten vyzerá skoro
ako myš. Len ktovie, či mačky žerú netopiere?“ A vtom
padli na Alicu driemoty a ona si ospanlivo opakovala: „Žerú
mačky netopiere? Žerú mačky netopiere?“ A potom zasa:
„Žerú netopiere mačky?“ Pretože —- chápete — ak si ani na
jednu otázku nevedela odpovedať, bolo úplne jedno, či sa
pýta tak, alebo onak. Spánok ju premáha] a práve sa jej
začalo snívať, že sa s Tinou vedú za ruky a ona jej veľmi
vážne hovorí: „Počuj, Tina, povedz mi pravdu: jedla si už
netopiera?“ — keď tu zrazu bum-bác! dopadla na kopu
suchého lístia a raždia a bolo po páde.

Alica sa ani trošku neudrela a vo chvíli bola už zasa na
nohách. Pozrela hore, ale tam bola iba tma tmúca; pred
sebou mala ďalšiu dlhú chodbu a v nej zazrela uháňajúceho
Bieleho králika. Nesmela stratiť ani minútu, letela za ním
ako vietor, a keď zahýbal za roh, počula, ako zahundral:
„Sto uší a tristo fúzov, ale je už neskoro!“ Ešte keď zahýbala
za roh, bola mu za pätami, no odrazu sa stratil. Ocitla sa
v dlhej nízkej sieni, osvetlenej radom lámp visiacich zo
stropu.

V sieni boli dookola samé dvere, no všetky zamknuté.
Alica prešla sieňou po jednej strane, potom nazad po druhej
a rad—radom všetky vyskúšala. Nakoniec smutne kráčala
prostriedkom a rozmýšľala, ako sa dostať von.

A vtom sa ocitla pred malým trojnohým stolíkom; celý bol
z hrubého skla. Bol na ňom iba zlatý kľúčik a Alici hneď
blyslo umom, či nie je od niektorých dverí v sieni. Ale kdeže!
Alebo boli zámky priveľké, alebo kľúčik primalý, ani
jedny dvere sa nedali odomknúť. No keď sieň obchádzala
po druhý raz, zbadala nízko nad zemou záves, ktorý si
predtým nevšimla, a za ním boli dvierka vysoké ani nie

14

