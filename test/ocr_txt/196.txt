Krá lovná Alica

spod neďalekého stromu zodvihol starý Žabiak a pomaly
krivka] k nej. Na sebe mal jasnožlté šaty a veľké topán-
čiská.

„Čo sa robí?“ zasipel hlbokým chrapl'avým hlasom.

Alica sa obrátila, pripravená vyhrešiť prvého, kto sa zjaví.
„Kde trčí sluha, ktorý má na starosti tieto dvere?“ spustila
nahnevane.

„Ktoré dvere?“ spýtal sa Žabiak.

Alica len-len že nedupkala od zlosti nad tým, ako pomaly
to zo seba súka. „Ktoré?! No predsa tieto!“

Žabiak pozeral chvíľu velikánskymi tupými očami na
dvere, nato podišiel bližšie a prešiel po nich palcom, akoby
skúšal, či náter dobre drží; potom pozrel na Alicu.

„Že kto má na starosti tieto dvere?“ čudoval sa. „Aké
starosti?“ Tak chripel, že mu Alica ledva rozumela.

„Ako to myslíš?“

„Ved hovorím zrozumiteľne, či nie?“ hneval sa Žabiak.
„Vari si hluchá? Aké starosti — čo sa im stalo?“

„Nič!“ povedala Alica. „Klopala som na ne!“

„To si nemala — to si nemala —“ hundral Žabiak. „Ešte
ich nahneváš.“ Pristúpil k dverám a kopol do nich velikán-
skou nohou. „Daj im pokoj,“ zachrčal a krivka] naspäť
k stromu, „tak ti aj ony dajú pokoj.“

Vtom sa dvere rozleteli a prenikavý hlas zaspieval:

„Zrkadlový svet môj, “ riekla Alica dnes zrána,
„žezlo zvieram, korunu mám, kráľovnou som zvaná;
zvem stvorenia tejto ríše, kde na tróne trónim,

na hostinu nevídanú s kráľovnami tromi. “

A pridali sa stovky hlasov:

Hej, naplňte všetky čaše, veľký deň sa slávi,
posypte stôl gombičkami, otrubami z trávy,
strčte myši do čaju a mačky zas do kávy,
tridsaťkrát tri razy „Sláva/“Alicu nech zdraví!

213

 

