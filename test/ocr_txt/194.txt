Kráľovná Alica

„Chcel ísť dnu,“ rozprávala Biela kráľovná, „že vraj hľadá
hrocha. Ale ako na zlosť tam toho dňa nič také nebolo.“

„A inokedy býva?“ spýtala sa Alica prekvapene.

„Iba vo štvrtok,“ povedala Kráľovná.

„J a viem, prečo prišiel,“ povedala Alica, „chcel potrestať
ryby, lebo —“

Vtom opät' spustila Biela kráľovná: „Neviete si predstaviť,
aká to bola búrka!“ („Čo si tá vie predstaviť?!“ ozvala sa
Čierna kráľovná.) „Odniesla nám kus strechy — a dnu sa
nám vrútil taký hromisko — a prevaľoval sa nám po izbe
— a prevracal stoly a všetko — bola som z toho celá bez seba
- zabudla som aj, ako sa volám.“

Ah'ca si pomyslela: „Nikdy by mi nezišlo na um spomínať
si pri takej pohrome na svoje meno. Aký by to malo
zmysel?“, ale nahlas nepovedala nič, aby sa nedotkla citov
nešťastnej kráľovnej.

„Vaša výsosť jej to láskavo prepáči,“ povedala Čierna
kráľovná Alici. Chytila Bielu kráľovnú za ruku a nežne ju
hladkala. „Myslí to dobre, ale ako zvyčajne vyjde z toho
hlúposť.“

Biela kráľovná placho pozrela na Alicu; tá cítila, že by
jej mala povedať niečo milé, ale nič jej neprišlo na um.

„Nemá vlastne nijakú výchovu, chúďa,“ pokračovala
Čierna kráľovná, „ale je velikánsky dobrák. Pohladkaj ju
po hlave a uvidíš, akú bude mať radosť !“ To bolo, pravdaže,
nad Alicine sily.

„Trocha láskavosti - nakrútiš jej vlasy na papieriky — a je
celá blažená —“

Biela kráľovná si hlboko vzdychla a hlavu si oprela
o Alicino plece. „Spala by som!“ zastonala.

„Úbožiatko, aké je unavené!“ povedala Čierna kráľovná.
„Pohladkaj ju po vlasoch — požičaj jej nočný čepiec
— a zaspievaj jej uspávanku, čo by ju upokojila!“

„Nočný čepiec pri sebe nemám,“ povedala Alica, keď sa
pokúsila splniť prvý príkaz, „a uspávanku, ktorá by upoko-
jovala, neviem.“

211

