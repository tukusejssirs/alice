Alica v krajine zázrakov

vystrašená tou náhlou zmenou a zároveň šťastná, že ešte
stále jestvuje. „A teraz do záhrady!“ A rozbehla sa
k dvierkam, no beda-prebeda! Dvierka boli znova zavreté
a zlatý kľúčik ležal na sklenom stole ako predtým.

„Čím dalej horšie,“ pomyslela si chuderka, „lebo ešte
nikdy som nebola taká malá ako teraz. Nikdy! A to je zle,
veľmi zle!“

Ako to povedala, nohy sa jej pošmykli a čľup! — bola až
po bradu v slanej vode. V prvej chvíli si pomyslela, že padla
hádam do mora. „Tak, sa teda vrátim domov vlakom,“
povedala si. Bola totiž pri mori iba jeden jediný raz a celkom
vážne si myslela, že nech sa človek ocitne kdekoľvek na
anglickom pobreží, nájde tam množstvo kabín, deti, ktoré sa
hrajú v piesku s drevenými lopatkami, potom rad penziónov
a za nimi železničnú stanicuĺ Ale čoskoro prišla na to, že je
v kaluží sĺz, ktoré vyplakala, keď mala dva a trištvrte
metra.

„Nemala som toľko plakať,“ vyčítala si Alica, ako plávala
a usilovala sa dostať z kaluže. „Za trest sa teraz utopím vo
vlastných slzách! To je teda čudné, len čo je pravda! Ale
dnes je všetko čudné!“

A tu nedaleko nej v mláke čosi začl'apotalo. Plávala ta
pozrieť, čo to je. Sprvu to vyzeralo ako nosorožec alebo
hroch, ale potom si uvedomila, aká je teraz malá, a zistila,
že je to iba myš, ktorá sa pošmykla takisto ako ona.

„Čo keby som sa jej prihovorila?“ rozmýšľala Alica. „Tu
je všetko také nezvyčajné, ktovie, možno tá myš aj rozpráva.
Tak či onak, nič sa nestane, keď to skúsim.“ A tak spustila:
„ó, Myš, ako by som sa dostala z tejto mláky? Už sOm od
plávania celá zmorená. ó, Myš!“ (Alica si myslela, že
s myšou sa treba takto rozprávať. Nikdy sa ešte s nijakou
nezhovárala, ale spomenula si, že v bratovej latinskej
gramatike videla napísané: „myš — od myši —- k myši —- myš
- ó, myš!“) Myš si ju skúmavo premerala, ba Alici sa
zazdalo, že jedným okom aj zažmurkala, no nepovedala
mc.

22

