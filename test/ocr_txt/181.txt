Za zrkadlom :: s čím sa tam Alica stretla

miernymi očami obrátil k Alici. Jakživ nevidela takého
čudného bojovníka.

Plechové brnenie mu nijako nesedelo a na pleciach mal
hore dnom priviazanú akúsi drevenú debničku s otvoreným
vrchnákom. Alica si ju zvedavo obzerala.

„Vidím, že obdivuješ moju debničku,“ povedal Jazdec
priateľsky. „Je to môj vlastný vynález - na šaty a na
obložené Chlebíčky. Nosím ju hore dnom, aby mi do nej
nenapršalo.“

„Ale takto vám z nej všetko vypadne,“ podotkla Alica.
„Viete, že vrchnák máte otvorený?“

„To som nevedel,“ povedal Jazdec a po tvári mu prebehol
tieň znepokojenia. „Tak mi z nej po ceste všetky veci
vypadli! A bez nich mi je debnička nanič.“ Odviazal si ju
a už-už ju chcel zahodit do krovia, ale náhle mu čosi prišlo
na um, tak ju opatrne zavesil na strpm. „Uhádneš, prečo
som to urobil?“ spýtal sa.

Alica zavrtela hlavou.

„Možno sa v nej uhniezdia včely — a ja budem mať

med.“
„Ale veď úľ — alebo také dačo — vám visí zo sedla,“

povedala Alica.

„Áno, je to vynikajúci úľ,“ sklamane povedal Jazdec,
„jeden z najlepších na svete. No ani jedna včela sa k nemu
ešte nepňblížila. To druhé je pasca na myši. Buď myši
plašia včely, alebo včely plašia myši, ja neviem.“

„Už som sa čudovala, načo tam máte pascu na myši,“
povedala Alica. „Na konskom chrbte sa myši zvyčajne
nevyskytujú.“

„Zvyčajne nie,“ povedal Jazdec, „ale keby si nejaké
zmysleli prísť, mám ich tam nechať len tak pobehovať?“

„Vieš,“ pokračoval po chvíli, „vždy treba byť na všetko
pripravený. Preto má môj kôň na nohách tie krúžky.“

„Načo sú?“ zvedavo sa spýtala Alica.

„Chránia ho pred žraločími zubiskami,“ odpovedal J az-

192

