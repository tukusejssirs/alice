Húseničiakova rada

„Starý ste, otče, “ mladík neustáva,
„oči sa kalia so slabnúcim zrakom.

A dobre viete: sláva — poľná tráva;
načo na nose balansovat' s rakom ?!“
„ Otázok troje —- dosť je, synku milý, “
odvetí starec, „prisám, neznáš miery.
Čuš! Lebo počúvať t'a ďalej — v chvíli
vykopnút' by ťa musel z týchto dverí!“

„Tak to nie je,“ povedal Húseničiak.

„Aj mne sa tak vidí,“ povedala Alica boj azlivo. „Niektoré
slová sú celkom inakšie.“

„Je to zle od začiatku do konca,“ vyhlásil Húseničiak
rozhodným hlasom a potom bolo niekoľko minút ticho.

Prvý sa ozval Húseničiak.

„Aká veľká by si chcela byť?“ spýtal sa.

„Na veľkosti mi ani tak nezáleží,“ vyhŕkla Alica, „no
nepáči sa mi, že sa tak často mením, viete?“

„Neviem,“ odpovedal Húseničiak.

Alica nepovedala nič. Za celý život jej nikto toľko
neodporoval. Cítila, že už stráca trpezlivosť.

„Takto si so sebou spokojná?“ spýtal sa Húseničiak.

„Nuž, ak dovolíte, radšej by som bola o trochu väčšia,“
povedala Alica. „Výška desat centimetrov, to je predsa len
úbohosť.“

„To je celkom dobrá výška,“ nasrdil sa Húseničiak a za
reči sa vystrel (meral presne desat' centimetrov).

„Ale keď ja na to nie som zvyknutá,“ bránila sa nešťastná
Alica. A pomyslela si: „Keby sa len to čudo tak neurá—
žalo!“

„Časom si zvykneš,“ povedal Húseničiak, vopchal si fajku
do úst a zasa fajčil.

Tentoraz Alica trpezlivo čakala, kým sa mu uráči preho-
voriť. O chvíľku Húseničiak vybral z úst vodnú fajku, raz či

43

