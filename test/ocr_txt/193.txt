Za zrkadlom a s čím sa tam Alica stretla

jazyka je slovo eniky—beniky, poviem vám ho aj po
anglicky!“ zvolala víťazoslávne.

Ale Čierna kráľovná sa odvrátila a odmerane povedala:
„Kráľovné sa nikdy nejednajú!“

(„Keby sa radšej na nič nepytali! “ pomyslela si Alica.)

„Nehádajme sa!“ povedala Biela kráľovná ustarostene.
„Čo zapríčiňuje blesk?“

„Blesk, ten zapríčiňuje _“ začala Alica smelo, lebo
v tom sa cítila istá, „— ten zapríčiňuje luom. — Nie, nie!“
opravovala sa rýchlo. „Myslela som to naopak.“

„Na opravu je neskoro,“ povedala Čierna kráľovná, „keď
si už raz niečo povedala, tak to platí a ty za to zodpo-
vedáš.“

„Čím ste mi pripomenuli —-“ povedala Biela kráľovná,
sklopila pritom oči a rozčúlene zvierala a roztvárala prsty,
„že minulý utorok, chcela som vlastne povedať, v jeden
z poslednej kôpky utorkov, bola u nás strašná búrka.“

Alica bola z toho celá popletená. „U nás,“ ozvala sa,
„máme dni iba po jednom.“

Čierna kráľovná povedala: „To máte zle zariadené!
U nás máme vždy aspoň dva-tri dní alebo dve-tri noci naraz
a v zime si niekedy spojíme aj päť nocí - kvôli teplu, vieš.“

„A či je päť nocí teplejších než jedna?“ opovážila sa
spýtať Alica.

„Isteže, sú päťkrát teplejšie.“

„Ale podľa toho istého pravidla by mali byť aj päťkrát
chladnejšie, nie?“

„Presne tak!“ zvolala Čierna kráľovná. „Päťkrát teplejšie
a päťkrát chladnejšie — takisto ako som ja päťkrát bohatšia
a päťkrát bystrejšia než ty!“

Alica len vzdychla a nechala to tak. „Je to ako hádanka,
na ktorú sa nedá odpovedať!“ pomyslela si.

„Aj Hupky-Dupky tú búrku videl,“ pokračovala Biela
kráľovná ticho, akoby len pre seba. „Stál pri dverách
s vývrtkou v ruke...“

„Čo chcel?“ s ' ala sa Čierna kráľovná.
P

210

