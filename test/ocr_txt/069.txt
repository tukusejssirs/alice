Alica v krajine zázrakov

Kráľovná idúcky utrúsila, že kto sa čo len o sekundu
oneskorí, príde o život.

Hrali teda ď ale j. Kráľovná sa neprestajne hádala s hráčmi
a vykrikovala: „Zotnite mu hlavu!“ a „Zotnite jej hlavu!“
Tých, nad ktorými vyniesla ortieľ, vojaci hneď zatýkali,
atak, pravdaže, nemohli robiť bránky - takže po polhodine
alebo tak nejako nebolo na ihrisku ani jednej bránky a všetci
hráči okrem Krála, Kráľovnej a Alice sedeli vo väzení,
odsúdení na smrť.

Kráľovná, celá zadychčaná, nechala hru tak a spýtala sa
Alice: „Videla si už Falošnú korytnačku?“

„Nie,“ povedala Alica, „ani neviem, čo to je - Falošná
korytnačka.“

„Robí sa z nej falošná korytnačia polievka,“ vysvetľovala
Kráľovná.

„Nikdy som ju nevidela, ani o nej nepočula,“ povedala
Alica.

„Poď, ideme za ňou,“ povedala Kráľovná, „nech ti
rozpovie svoj príbeh.“

 

