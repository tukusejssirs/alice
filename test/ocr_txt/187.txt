Za zrkadlom a s čím sa tam Alica stretla

ten starec, čo sa kýva! zľahka

a pohľadom ma nežne hladkal,
ako tam sedel na tých vrátkach;
je pravda, v reči trocha habkal,
akoby dusila ho zátka,

aj jeho chôdza bola vratká,
keď o palici ticho badkal;

pre starca nie je taľafatka

brat' život ako muž, no skrátka,
nech mu je rodná hruda ľahká,

až spadnú vrátka. ..

Keď Jazdec dospieval baladu, pritiahol opraty a obrátil
koňa na cestu, po ktorej prišli. „Už ti ostáva len niekoľko
metrov,“ povedal, „dolu týmto kopcom a cez tamten
potôčik — a budeš kráľovnou. Ale počkaj ešte a vyprevaď
ma,“ dodal, keď sa Alica nedočkavo zahľadela smerom,
ktorý jej ukazoval. „Nebude to dlho. Počkáš a zamávaš mi
vreckovkou, keď dôjdem k tamtej zákrute. Vieš, možno mi
tým dodáš odvahy.“

„Dobre, počkám,“ povedala Alica, „a pekne vám ďaku-
jem, že ste so mnou šli taký kus cesty — i za pieseň ďakujem
— veľmi sa mi páčila.“

„Naozaj?“ spýtal sa Jazdec nedôverčivo. „Ale neplakala
si tak veľmi, ako som čakal.“

Podali si ruky a Jazdec pomaly zamieril k lesu. „Dúfam,
že to lúčenie nebude dlhé,“ vravela si Alica, ako tam stála
a pozerala za ním. „No prosím! Ako zvyčajne, zase na hlavu!
Ale nazad mu to ide celkom ľahko — iste preto, že má na
koni navešaných toľko vecí —“

Tak si rozprávala a dívala sa, ako si kôň nenáhlivo
vykračuje po ceste a Jazdec z neho padá raz na jednu, raz
na druhú stranu. Po štvrtom alebo piatom páde došiel
k zákrute. Ešte mu zamávala vreckovkou a počkala, kým sa
jej celkom nestratil z očí.

202

