Za zrkadlom & s čím sa tam Alica stretla

Pán v bielych papierových šatách sa k nej nahol a pošepkal
jej do ucha: „Nedbaj na ich reči, dievčatko, a na každej
stanici si kúp spiatočný lístok.“

„Ešteže čo!“ odsekla mu Alica. „Veď ja do tohto vlaku
ani nepatrím - len pred chvilkou som bola v lese — tak by
som sa ta chcela vrátiť!“

„Na to by sa dal povedať vtip,“ ozval sa jej hlások pri uchu,
„niečo ako ,Keby si chcela, tak by si smelaľ“

„Nedobiedzaj!“ povedala Alica a máme sa obzerala,
odkiaľ sa ten hlas ozýva: „Keď tak obľubuješ vtipy, prečo si
ich nehovoríš sám?!“

Slabučký hlások si sťažka vzdychol. Bol zrejme veľmi
nešťastný a Alica mu chcela povedať niečo na útechu. „Len
keby vzdychal ako ostatní ľudia!“ pomyslela si. Lebo to
vzdychanie bolo také slabučké, že keby jej nevzdychal pri
samom uchu, ani by ho nezačula. Tá tesná blízkosť spôsobi-
la, že ju šteklilo v uchu, čo odvádzalo jej pozornosť od toho
nešťastného stvoreniatka. „Viem, že si moja priateľka,“ pokra-
čoval slabý hlások, „drahá priateľka a stará priateľka. A neublížiš
mi, i keď som len obyčajný hmyz.“

„Aký hmyz?“ vyplašila sa Alica. Vlastne chcela len
vedieť, či pichá, alebo nie, ale spýtať sa priamo sa jej
nezdalo veľmi slušné.

„Čo, tak ty ne—“l začal hlások, ale zanikol v prenikavom
pískaní rušňa; všetci splašene povyskakovali, aj Alica.

Kôň sa vyklonil z okna, potom pokojne vtiahol hlavu dnu
a povedal: „To nič, len ideme preskočiť potôčik.“ Jeho slová
akoby všetkých upokojili, iba Alica pri predstave skáčúceho
vlaku trocha znervóznela. „Ale aspoň nás zavezie na štvrté
pole, tak to stojí za to!“ povedala si. Vtom pocítila, ako sa
vlak vzniesol do povetria, a to ju tak vydesilo, že schmatla
prvé, čo jej prišlo pod ruku; náhodou to bola Capova
bn'adka. No len čo sa jej dotkla, brada akoby sa rozplynula
a Alica sa ocitla pod stromom - pokojne tam sedela
a Komár (to bol hmyz, s ktorým sa predtým zhovárala) sa

138

