Za zrkadlom a s čím sa tam Alica stretla

pomalšie než Kráľovnú, aby nestratil dych; ale skôr ako ho
postavila na stôl, prišlo jej na um, že by ho mohla trocha
oprášiť — bol ešte celý od popola.

Neskôr si povedala, že nikdy v živote nevidela takú tvár,
akú vystrúhal Kráľ, keď zistil, že ho vo vzduchu drží akási
neviditeľná ruka a ešte ho aj oprašuje. Tak ho to omráčilo,
že sa nezmohol ani na výkrik, iba vyvaľoval oči a otváral
ústa; Alici sa napokon od smiechu tak roztriasla ruka, že
ho skoro pustila na zem.

„Och, prosím ťa, neškľab sa už toľko, kamarát!“ zvolala
a celkom zabudla, že ju Kráľ nepočuje. „Tak si ma
rozosmial, že ťa ledva udržím! A prečo máš ústa stále
dokorán?! Popola ti do nich napadá — no, teraz si už zasa
čistý!“ dodala, prihladila mu vlasy a postavila ho na stôl
ku Kráľovnej.

Král v tú chvíľu padol naznak a ležal ani zabitý; Alica sa
trocha vyľakala, čo to urobila, a začala zháňať po izbe vodu,
aby ho pokropila. Ale našla iba fľaštičku atramentu, a keď sa
s ňou vrátila, zistila, že sa už pozviechal ; vyľakane si šepkali
s Kráľovnou — tak ticho, že Alica ich skoro nepočula.

Kráľ vravel: „Ubezpečujem ťa, drahá, že som zmeravel
až po končeky fúzov!“

„Ved' nijaké fúzy nemáš,“ na to Kráľovná.

„Na ten hrôzostrašný okamih,“ pokračoval Kráľ, „nikdy,
nikdy nezabudnem!“

„Ale zabudneš,“ povedala Kráľovná, „ak si to neza-
píšeš.“

Alica so záujmom pozorovala, ako Kráľ vyťahuje z vrecka
obrovský zápisník a chystá sa písať. Tu dostala nápad:
chytila koniec ceruzy, čo mu hodný kus prečnievala ponad
plecia, a písala za neho.

Chudák Kráľ bol z toho celý zmätený a nešťastný; chvíľu
s ceruzou bez slova zápasil, ale na Alicu bol predsa len
prislabý, a tak nakoniec zadychčane vyhŕkol: „Nedá sa nič
robit', drahá moja, musím si zaobstarať tenšiu ceruzu. Túto
už neovládam, píše všetko možné, len nie to, čo chcem — “

122

