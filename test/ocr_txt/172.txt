Lev a Jednorožec

„Áno,“ povedal Kráľ, „a je to do popuku, lebo tá koruna
je vlastne moja. Poďme sa na nich pozrieť!“ Rozbehli sa
a Alica si cestou opakovala slová starej piesne:

0 korunu ruvali sa
Jednorožec s Levom,
utŕžili riadny výprask,
núkali ich chlebom,

núkali ich čiernym, bielym,
tortou s hrozienkami,

až nakoniec bubny zneli:
Practe sa už, páni!

„A — dostane — víťaz — korunu?“ vyrážala zo seba
zadychčaná Alica.

„Ešteže čo! Nie!“ povedal Kráľ. „Ako ti to mohlo prísť
na um!“

„Prosím — buďte — taký dobrý —, a zastavte — len na
chvíľočku,“ dychčala Alica o kúsok ďalej.

„Taký dobrý som,“ povedal Kráľ, „ibaže nie som taký
mocný. Chvíľočka prebehne strašne rýchlo. To by si skôr
zastavila Bystronohého! “

Alica ledva lapala dych, hovoriť nevládala, tak bežali
mlčky ď alej, kým nezazreli akýsi húf, uprostred ktorého sa
bili Lev s Jednorožcom. Okolo nich sa kúdolili mračná
prachu a sprvu ich Alica ani nerozoznala, no Jednorožca
čoskoro spoznala podľa rohu.

Stali si k druhému poslovi, Hotovi, ktorý sledoval boj
postojačky, v jednej ruke šálka čaju, v druhej krajec chleba
s maslom. (Lebo Hota bol vlastne Klobučník & Hijo
Aprílový zajac.)

„Práve ho prepustili z väzenia, a keď ho zatvárali, nestihol
sa ani naolovrantovať,“ pošepol Hijo Alici, „a vo väzení im
dávali iba lastúry z ustríc — vidíte, aký je hladný a smädný.
Ako sa máš, chlapče?“ prihovoril sa Hotovi a nežne ho objal
okolo krku.

183

 

