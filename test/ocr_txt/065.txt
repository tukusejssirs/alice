Alica v krajine zázrakov

Alica počkala, kým sa zjavia oči, a potom len prikývla.
„Nemá zmysel zhovárať sa s ňou,“ vravela si, „kým sa jej
nevynoria uši, alebo aspoň jedno.“ O chvíľu sa zjavila celá
hlava, a tak Alica postavila plameniaka na zem a rozhovorila
sa o hre; bola rada, že ju konečne niekto počúva. Mačka si
zrejme myslela, že už z nej vidieť dosť veľký kus, nuž viac sa
ani neobjavilo.

„To nie je nijaká hra,“ posťažovala sa Alica, „a tak
príšerne sa hádajú, že človek vlastného slova nepočuje.
Pravidlá podľa všetkého nepoznajú, a ak aj poznajú, nik ich
nedodržiava. Nevieš si predstaviť, aký je z toho zmätok, keď
je tu kadečo živé — napríklad bránka, do ktorej som práve

 

