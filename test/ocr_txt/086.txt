Kto ukradol koláče?

prichádzam takto, ale prišli po mňa a ja som sa nestihol
naolovrantovať.“

„Olovrant si ešte mal stihnúť,“ povedal Kráľ. „Kedy si
začal olovrantovať?“

Klobučník pozrel na Aprílového zajaca, ktorý šiel s ním až
na súd a popod pazuchu viedol Sedmospáča. „Ak sa
nemýlim, bolo to štrnásteho apríla,“ povedal.

„Pätnásteho,“ povedal Aprílový zajac.

„Šestnásteho,“ povedal Sedmospáč.

„Zapíšte to!“ povedal Kráľ porote; porotcovia si blesku-
rýchle poznačili na tabuľky všetky tri dátumy, sčítali ich"
a výsledok prerátali na koruny a haliere.

„Klobúk dolu!“ povedal Kráľ Klobučníkovi.

„Nie je môj!“ povedal Klobučník.

„Ukradnutý!“ zvolal Kráľ; porotcovia na jeho pokyn
ihned spísali zápisnicu.

„Ja klobúky predávam,“ dodal Klobučník na vysvetlenie.
„Sám nijaký nemám. Som Klobučník.“

Tu si Kráľovná založila okuliare a premerala si Klobuční-
ka tak prísne, že pobledol a znervóznel.

„Vypovedaj!“ povedal Kráľ. „A netras sa, lebo ťa dám
na mieste popraviť.“

Kráľov výrok podľa všetkého nedodal svedkovi odvahy;
jednostaj prešľapoval z nohy na nohu, celý vyľakaný hľadel
na Kráľovnú a taký bol popletený, že namiesto z maslového
chleba si odhryzol zo šálky. V tej chvíli premkol Alicu čudný
pocit; hodnú chvíľu nevedela, čo je na príčine, napokon na
to prišla: znova sa zväčšovala. Najprv chcela vstať a odíst' zo
sály, no potom sa rozhodla, že zostane, pokým tam bude mať
dost' miesta.

„Netlač sa tak!“ povedal Sedmospáč, ktorý sedel vedľa
nej.

„Nemôžem si pomôcť,“ povedala Alica skrúšene, „ras-
tiem.“

„Tu nemáš čo rásť,“ povedal Sedmospáč.

95

