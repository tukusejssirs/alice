Lev & Jednorožec

Alica nepočula, čo vravel, uprene hľadela na cestu
a jednou rukou si zacláňala oči. „Už niekoho vidím!“ zvolala
zrazu. „Ale akosi sa vlečie a — ako čudne sa správa!“ (Posol
totiž ustavične hopkal, krútil sa ako úhor a veľkými rukami
mával ako vejármi.)

„Prečo čudne?!“ ohradil sa Kráľ. „Je to anglosaský posol
— a tak má anglosaské spôsoby. Ostatne, správa sa tak len
vtedy, keď je šťastný. Volá sa Hijo.“ (Vyslovil to ako
Hio.)

Alica mimovoľne začala odriekať : „Mám rada chlapca na
H, lebo je hravý. Nemám rada chlapca na H, lebo je
hanblivý. Kŕmim ho — kŕmim ho - kŕmim ho husacinou
a hriankami. Volá sa Hijo a žije v —“

„Žije v Holandsku,“ nečakane sa zapojil do hry Kráľ,
pokým si Alica márne vymýšľala nejakú krajinu, čo by sa
začínala na H. „Druhý posol sa volá Hota. Ja totiž
potrebujem dvoch — sem i ta. Jedného na cestu sem,
druhého na cestu ta.“

„Prosírn?“

„Prosíš zbytočne, ja nič nemám,“ odpovedal jej Kráľ.

„Chcela som povedať len to, že nerozumiem,“ vysvetľo-
vala Alica. „Prečo jedného na cestu ta a druhého na cestu
nazad?“

„Ved ti vravím,“ opakoval Kráľ netrpezlivo, „že potrebu-
jem dvoch - jedného, ktorý po niečo ide, a druhého, ktorý
mi to prinesie.“

V tej chvíli k nim došiel posol. Ledva lapal dych a nevládal
vypovedať ani slovo, iba čo rukami mával okolo seba
a strašne sa na chudáka Kráľa škľabil.

„Táto slečinka ťa má rada na H,“ predstavoval mu Kráľ
Alicu v nádeji, že odpúta poslovu pozornosť od seba - no
márne — jeho anglosaské spôsoby sa prejavovali čoraz
nápadnejšie, navyše divo gúľal veľkými očiskami.

„Naháňaš mi strach!“ povedal Kráľ. „Idú na mňa mdloby.
Daj mi husacinu!“

181

