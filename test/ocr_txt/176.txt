Lev a Jednorožec

Tu sa k nim dovliekol Jednorožec s rukami vo vreckách.
Keď prechádzal popri nich, pozrel na Kráľa a povedal: „Ale
som mu dal!“

„No — ako tak,“ odpovedal Kráľ trocha nervózne.
„Rohom si ho nemal prebodávat'.“

„Neublížil som mu,“ ledabolo mu odpovedal Jednorožec
a chcel ísť ďalej, no vtom zbadal Alicu. Obrátil sa a chvíľu
si ju prezeral s hlbokým odporom.

„Toto tu - to je čo?“ spýtal sa napokon.

„To je dievčatko,“ ochotne odpovedal Hijo, predstúpil
pred Alicu a podľa anglosaských dvorných spôsobov k nej
vystrel obe ruky. „Dnes sme ju našli. V životnej veľkosti
a s veľkou životnosťou!“

„Ja som si vždy myslel, že to sú len vybájené obludy!“
povedal Jednorožec. „A je živé?“

„Vie rozprávať,“ povedal Hijo vážnym hlasom.

Jednorožec pozrel zasnene na Alicu: „Povedz niečo,
dievčatko!“

Alica sa musela usmiať : „Viete, aj ja som si vždy myslela,
že jednorožce sú vybájené obludy. Živého som ešte ne-
stretla.“

„Tak keď sme už jeden druhého videli,“ povedal J edno-
rožec, „ty uveríš, že jestvujem ja, a ja uverím, že jestvuješ
ty. Platí?“

„Dobre, ako si želáte,“ povedala Alica.

„Hej, starký, daj už z tej torty!“ obrátil sa Jednorožec
na Kráľa. „O čierny chlieb ti nestojím!“

„Hned, hneď!“ zahundral Kráľ a kývol na Hija. „Otvor
vrece!“ zašepkal. „Rýchlo! Nie to — tam sú hrianky!“

Hijo vybral z vreca veľkú hrozienkovú tortu a nôž na
krájanie. Kde sa to tam všetko vzalo, Alica nechápala.
Vyzeralo to ako nejaké čary.

Medzitým prišiel aj Lev. Bol zmordovaný a ospanlivý,
oči sa mu zatvárali. „A toto je čo?“ spýtal sa a lenivo za—
žmurkal na Alicu. Hlas mal hlboký, ako keď vyzváňa veľký
zvon.

187

