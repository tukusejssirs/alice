Je to môj vlastný vynález

kade kráčala Alica, nuž si povedala, že radšej nebude kráčať
tesne popri koňovi.

„Veľa skúseností v jazdení asi nemáte,“ odvážila sa
podotknúť, keď zletel asi piaty raz.

Jazdca jej poznámka očividne prekvapila a trochu aj
urazila.

„Ako si na to prišla?“ spýtal sa. Jednou rukou sa držal
Alice za vlasy, aby nespadol na druhú stranu, a tak sa štveral

do sedla.

„Skúsení jazdci nepadajú z koňa tak často.“

„Ja mám skúseností až-až,“ povedal Jazdec vážne,
„až-až!“

Alica sa zmohla iba na „Skutočne?“, ale povedala to čo
najsrdečnejšie. Kúsok cesty šli potom mlčky, Jazdec mal oči
zatvorené a niečo si hundral. Alica ho pozorovala s obavou,
kedy zase spadne.

„Pravé umenie jazdecké,“ spustil Jazdec zrazu nahlas
a gestikuloval pritom pravou rukou, „spočíva v —“ Tu
skončil tak náhle, ako začal, lebo tvrdo dopadol na temeno,
a to rovno na chodník, po ktorom kráčala Alica. Tentoraz ju
úplne vydesil - vystrašene ho dvíhala zo zeme: „Dúfam, že

ste si nedolámali kosti?“

„Škoda reči,“ povedal Jazdec, akoby mu na dvoch-troch
kostiach ani nezáležalo. „Teda ako som povedal, pravé
umenie jazdecké spočíva vtom — udržať rovnováhu. Takto,
aha!“

Pustil uzdu a s roztiahnutými rukami Alici ukazoval, ako
to myslí. Tentoraz dopadol na chrbát, rovno koňovi pod
nohy.

„Ja mám skúseností až-až!“ opakoval znova a znova
a Alica ho znova a znova stavala na nohy. „Skúsenosti, tých
ja mám až-až!“

„Smiešne!“ skríkla Alica a už sa vôbec neovládala. „Vám
by najlepšie pristal drevený kôň na kolieskach, aby ste
vedeli!“

195

 

