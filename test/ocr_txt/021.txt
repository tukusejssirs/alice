 

Alica v krajine zázrakov

a ten vraví, že je taký užitočný, že by ho nedal ani za sto
libier! Doteraz mu vraj neušiel ani jeden potkan a — ach,
prepánajána!“ skríkla Alica ľútostivo. „Tuším som ju zase
urazila!“ Myš od nej plávala preč tak rýchlo, ako len vládala,
takže rozvírila celú mláku.

Alica za ňou vľúdne zavolala: „Milá Myška! Vráť sa,
prosím ťa, a už sa nebudeme zhovárat' ani o mačkách, ani
o psoch, keď ich nemáš rada.“

Keď to Myš počula, obrátila sa a pomaly plávala nazad.
Tvár mala celkom bielu („To od zlosti,“ pomyslela si Alica)
a tichým, trasúcim sa hlasom povedala: „Poďme na breh,
tam ti porozprávam svoj príbeh, aby si pochopila, prečo
nenávidím mačky a psov.“

Bol najvyšší čas, lebo mláka sa už hemžila vtákmi
a zvieratami, ktoré do nej popadali. Bola tam Kačica
a Ohnivák Dodo, papagáj Lory a Orlík a iné čudesné
stvorenia. Alica plávala na čele a celá perepúť mierila
k brehu.

 

