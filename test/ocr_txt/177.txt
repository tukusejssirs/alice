Za zrkadlom a s čím sa tam Alica stretla

„No? Čo myslíš!“ zvolal Jednorožec. „Neuhádneš! Ani ja
som to neuhádol.“

Lev sa unudene zahľadel na Alicu. „Si zviera — rastlina
- alebo nerast?“ spýtal sa a po každom slove zazíval.

„Je to vybájená obluda!“ vyhřkol Jednorožec skôr, ako
Alica otvorila ústa.

„Tak podaj tú tortu, Obluda,“ povedal Lev, ľahol si
a bradu si položil na predné laby. „Vy dvaja si sadnite (to
patrilo Kráľovi a Jednorožcovi), a nijaké švindle s tou
tortou, jasné?!“

Kráľ si zrejme len veľmi nerád sadal medzi dve také
veľké šelmy, ale inde si sadnúť nemohol.

„Teraz by sa nám krásne bojovalo o korunu!“ povedal
Jednorožec a potmehúdsky na ňu pozrel. Chudákovi Králo-
vi skoro spadla z hlavy, tak sa roztriasol.

„Raz—dva by som ju mal,“ povedal Lev.

„No neviem, neviem,“ na to Jednorožec.

„Čo?! Ved' som s tebou pozametal celé mesto, ty chrúst!“
zreval Lev a už-už vstával.

V tej chvíli zasiahol Kráľ v obave, aby sa hádka
nestupňovala. Hlas sa mu chvel od rozčúlenia: „Celé
mesto?“ spýtal sa. „To je riadny kus cesty. Šli ste po starom
moste, alebo cez rínok? Najlepší výhľad je zo starého
mosta.“ '

„A či ja viem?!“ zavrčal Lev a znova si ľahol. „Tak sa
tam prášilo, že som si nedovidel ani na nos. — Hej, Obluda,
čo je s tou tortou?!“

Alica si sadla na breh potôčka, veľkú misu si položila na
kolená a krájala a krájala. „Je to na zlost',“ odpovedala
Levovi (už si takmer zvykla na to, že ju volal Obluda),
„niekoľko kúskov som už odkrojila, ale zakaždým sa mi
zase spoja.“

„Zrejme nevieš, ako zaobchádzať s tortami za zrkadlom,“
povedal Jednorožec. „Najprv ich rozdeľ, a až potom
krájaj!“

188

