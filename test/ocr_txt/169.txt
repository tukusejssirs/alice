KAPITOLA SIEDMA

 

 

Lev a Jednorožec

\ ] TOM sa po lese rozbehli vojaci. Najprv bežali po

dvoch a po troch, potom po desiatich a po dvadsiatich,
a napokon v takých húfoch, akoby chceli zaplniť celý les.
Alica sa skryla za strom, lebo sa bála, že ju zašliapu, a stade
ich pozorovala.

Takých nemotorných vojakov ešte nikdy nevidela. Jedno-
staj sa o čosi potkýnali a zakaždým, keď niektorý padol,
potkli sa o neho niekoľkí ďalší, takže všade na zemi ležali
kôpky vojakov.

Potom prišlo jazdectvo. Keďže kone mali po štyri nohy,
držali sa na nich o niečo lepšie než pešiaci, ale aj kone sa
chvíľami potkýnali a bolo takmer pravidlom, že keď sa
potkol kôň, jazdec z neho hneď spadol. Zmätok bol čoraz
väčší, a tak si Alica vydýchla, keď sa jej podarilo vyjsť z lesa
na čistinku. Našla tam Bieleho kráľa — sedel na zemi
a usilovne si čosi zapisoval do notesa.

„Vyslal som ich všetkých!“ zvolal nadšene, keď zbadal
Alicu. „Nestretla si v lese nejakých vojakov, dievčica?“

„Stretla,“ povedala Alica, „myslím, že ich bolo niekoľko
tisíc.“

„Presne štyritisíc dvestosedem,“ nazrel Kráľ do notesa.
„Vieš, nemohol som poslať všetky kone, lebo dva potrebu-
jem do hry. Aj dvaja poslovia chýbajú. Obaja museli odísť
do mesta. Pozri sa na cestu, či tam dakoho vidieť!“

„Nikoho,“ povedala Alica.

„Teda mať také oči,“ povedal Kráľ závistlivo, „aby som
videl aj Nikoho! A v takej diaľke! Pri takomto svetle mám
čo robiť, aby som vôbec niekoho videl!“

180

