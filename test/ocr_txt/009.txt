Alica v krajine zázrakov

bolo tma. Nuž si obzerala steny jamy a videla na nich veľa
kuchynských políc a priečinkov na knihy. Tu a tam viseli na
klincoch mapy a obrazy. Ako padala, vzala z jednej police
zaváraninovú fľašu s nálepkou POMARANČOVÁ MARME-
LÁDA; no sklamala sa, fľaša bola prázdna. Bála sa odhodiť
ju, aby dolu niekoho nezabila, tak ju zasa šikovne vopchala
do police, popri ktorej letela.

„Teda,“ pomyslela si Alica, „po takomto páde zletieť zo
schodov bude už pre mňa úplná hračka! A zá akú hrdinku
ma budú doma považovať! Čože, teraz keby som aj zo
strechy spadla, ani by som nemukla!“ (To pravdepodobne
naozaj nie.)

A stále dolu & dolu a dolu! Vari to padanie nemá konca?
„Ktovie, koľko kilometrov som sa už prepadla?“ povedala
nahlas. „Už budem hádam až dakde pri strede zemegule.
Počkat' — to by bolo, ak sa nemýlim, asi šesťtisíc päťsto
kilometrov do hĺbky.“ (Ako vidíte, Alica sa už v škole
voľačo naučila, a hoci teraz nebola práve najvhodnejšia
príležitosť popýšiť sa vedomosťami, lebo ju nikto nepočul,
opakovanie nikomu nezaškodí.) „Áno, asi toľko to bude
- a zaujímalo by ma, na akej zemepisnej šírke a dĺžke sa

nachádzam...“ (Alica nemala ani potuchy o zemepisnej
šírke a zemepisnej dĺžke, ale čo, keď sú to také nádherné
slová.)

A znova začala: „Čo ak sa prepadnem cez celú zemeguľ u!
To bude paráda, keď vyleziem medzi ľuďmi, ktorí chodia
dolu hlavou! Ako sa len volajú - tuším protichodci.“ (Teraz
bola celkom rada, že ju nik nepočuje, lebo to slovo sa ani jej
nepozdávalo.) „No musím sa ich opýtať, ako sa tá ich krajina
volá. Prosím vás, pani, je toto Nový Zéland, či Austrália?“
(Pri tých slovách sa pokúšala ukloniť — predstavte si, klaňať
sa, keď človek padá! Myslíte, že by sa vám to podarilo?)
„Nie, ešte by si tá pani pomyslela, čo som to za nevzdelané
dievča! Nie, pýtať sa nebudem, možno to uvidím dakde
napísané.“

A stále dolu a dolu a dolu. Nič iné sa nedalo robiť, tak

12

