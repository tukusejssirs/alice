Za zrkadlom a s čím sa tam Alica stretla

„ Užili sme si, “ Tesár sa vystiera,

„iste vám nie je ľúto.

Pôjdeme domov? Vám azda nechce sa?“
a vyčkávavo zmĺkol.

Odpoveď čaká, pravdaže, nadarmo:
poslednú práve zhltol.

„Mrož sa mi väčšmi páči,“ povedala Alica, „lebo mu bolo
aspoň trocha ľúto tých úbohých ustríc.“

„Ale zjedol ich viac než Tesár,“ poVedal Fidli. „Držal si
vreckovku pred ústami náročky, aby Tesár nemohol rátať,
kolko si ich berie. Naopak.“

„Fuj, to je mrzké!“ rozhorčila sa Alica. „Tak sa mi teda
väčšmi páči Tesár, lebo ich nepojedol toľko ako Mrož.“

„Zjedol ich, koľko mohol.“

Alica bola v rozpakoch: „Zdá sa, že obaja boli riadni
darebáci —“ Vtom sa od laku zarazila, lebo z lesa k nej
doľahol zvuk, čo sa ponášal na fučanie obrovského rušňa.
A možno to bol nejaký dravec. .. „Sú tu niekde levy
a tigre?“ spýtala sa bojazlivo.

„To chrápe Čierny kráľ,“ povedal Fidli.

„Poďme sa na neho pozrieť!“ bratia chytili Alicu za ruky
a ťahali ju ku Kráľovi.

„Nie je utešený?“

Alici sa ani nezdalo. Na hlave mal červenú nočnú čiapku
s brmbolcom, ležal poskrúcaný ako hŕbka nešťastia a chrá-
pal, ani čo by drevo pílil. „Aby si neodpílil hlavu,“ povedal
Tidli.

„Bojím sa, že na tej mokrej tráve prechladne,“ povedala
starostlivá Alica.

„Sníva sa mu,“ povedal Fidli, „a čo myslíš, o čom?“

Alica odpovedala: „To nemôže nikto vedieť.“

„No o tebe!“ zvolal Fidli a víťazoslávne zatlieskal. „A
keby sa mu teraz prestalo o tebe snívať, čo myslíš, kde by si
teraz bola?“

„Kde by som mala byť — nuž tu!“ povedala Alica.

152

