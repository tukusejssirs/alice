Húseničiakova rada

Tak sa v rozhovore dostali znova tam, kde začali.
Húseničiakove skúpe odpovede Alicu už trocha hnevali, nuž
sa vystrela a odsekla mu: „Hádam by ste mi mali povedať
najsamprv vy, kto ste!“

„A prečo?“ spýtal sa Húseničiak.

Ďalšia otázka, na ktorú Alica nevedela odpovedať. Nič
vhodné jej neprichádzalo na um a Húseničiak mal podľa
všetkého zlú náladu, nuž sa rozhodla, že odíde.

„Vráť sa!“ volal za ňou Húseničiak. „Poviem ti niečo
dôležité.“

To už bola iná reč. Alica sa zvrtla a vrátila sa.

„Nebud' zlostná,“ povedal Húseničiak.

„A to je všetko?“ spýtala sa Alica a len-len že nevybuch-
la od zlosti.

„Nie,“ riekol Húseničiak.

Alica si povedala, že teda ešte počká, veď aj tak nemá čo
robiť, a možno jej napokon predsa len povie niečo, čo bude
stáť za to.“ Niekoľko minút bez slova pobafkával. Potom
rozhodil rukami, vybral z úst fajku a povedal: „Tak ty si
myslíš, že si sa premenila, čo?“

" „Už je to tak, pane,“ povedala Alica. „Nepamätám si, čo
som kedysi vedela - a každých desať minút mením veľ-
kosť!“

„Čo si nepamätáš?“ spýtal sa Húseničiak.

„No, skúsila som zarecitovat' ,Hľaďte na tie čudné zvyky“,
a vyšlo mi z toho niečo celkom iné,“ odpovedala Alica
zronene.

„Tak mi zarecituj niečo z klasiky,“ povedal Húseni-
čiak.

Alica si zložila ruky a začala:

„Starý ste, Otče, priam vo veku kmeťa,“
rečie syn, „dávno obelel va'm vlas.

Ako to, že vám nebránia tie letá

na hlave stáť — a denne toľký čas?“

41

