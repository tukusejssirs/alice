Hupky-Dupky

Oj, beda, trikrát beda,
ník t'a už naspäť nedá,
ani jazdci pána Kráľa, ani jeho pechota. ..

„Posledný verš je na tú básničku pridlhý,“ dodala takmer
nahlas, lebo zabudla, že ju Hupky-Dupky môže počuť.

„Čo tam tak stojíš a čo si to šomreš?!“ ozval sa
Hupky-Dupky a prvý raz na ňu pozrel. „Radšej mi povedz,
ako sa voláš a čo robíš.“

„Volám sa Alica, ale —“

„Aké hlúpe meno!“ namrzene ju prerušil Hupky-Dupky.
„Čo vlastne znamená?“

„A či meno musí niečo znamenať?“ spýtala sa Alica
prekvapene.

„Pravdaže musí,“ povedal Hupky-Dupky, ba na pol úst sa
aj usmial, „z môjho mena sa napríklad dá usúdiť, akú mám
podobu a ako sa pohybujem — a je to podoba veľmi pekná.
Pri takom mene, aké máš ty, možno mat' hocijakú po-
dobu.“

„Prečo tam sedíte tak sám?“ Spýtala sa Alica, lebo sa
s ním nechcela škriepiť.

„Prečo?! Lebo tu nikto nesedí so mnou!“ zvolal Hupky-
-Dupky. „Myslela si si, že ti na to neviem odpovedať?
Pokojne sa pýtaj ďalej!“

„Nemyslíte, že na zemi by to bolo istejšie?“ Alica to
povedala preto, lebo sa o to čudné stvorenie úprimne bála,
nemala to byť hádanka. „Ten múrik je taký úzky!“

„Dávaš nemožne ľahké hádanky!“ zahundral Hupky-
-Dupky. „Jasné, že si to nemyslím. No ak by som náhodou
spadol — čo sa, samozrejme, nestane -, ale ak by som
predsa len —“ Tu našpúlil pery a zatváril sa náramne
vznešené, že sa Alica ledva zdržala smiechu. „Ak by som
predsa len spadol,“ pokračoval, „Kráľ mi dal svoje kráľov-
ské slovo - bledneš, čo? Ani sa ti nesnívalo, že poviem čosi
také, však? — Slovom, Kráľ mi dal svoje kráľovské slovo,
ze — ze —“

167

