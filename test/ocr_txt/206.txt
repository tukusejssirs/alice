Komu sa to snívalo?

„Kedy už bude s vami tá Tina hotová, vaše Biele veličen-
stvo? Hádam preto ste boli v mojom sne také neupravené.
— Tina! Vieš ty vlastne, že umývaš Bielu kráľovnú? Ako
s ňou len môžeš zaobchádzať tak neúctivo!“

„Na čo sa asi premenila Tina,“ džavotala Alica a pohodl-
ne sa usalašila na _zemi. Lakťom sa oprela o predložku,
dlaňou si podoprela bradu a pozorovala mačiatka. „Povedz
mi, Tinka, premenila si sa azda na Hupky—Dupkyho? Zdá
sa mi, že áno — ale nie som si istá, tak o tom svojim
priateľom zatiaľ ešte nerozprávaj!“

„Ozaj, Micka, jedno by sa ti bolo v mojom sne dozaista
páčilo — toľko básničiek mi tam recitovali, a všetky
0 rybkách! Zajtra ráno ti bude hej. Pri raňajkách ti
zarecitujem ,Mroža a Tesára', a ty si môžeš myslieť, dušička,
že ješ ustrice.“

„A teraz, Micka, porozmýšľajme, komu sa to vlastne
snívalo. Je to vážna vec, dušička, neoblizuj si stále tú labku
— ved' ťa Tina dnes ráno umývala! Vieš, alebo sa to snívalo
mne, alebo Čiernemu kráľovi. On, samozrejme, patril do
môjho sna — ale ja som zasa patrila do jeho! A bol to,
Micka, vôbec Čierny král? Ty by si to mala vedieť, veď si
bola jeho ženou. Ach, Micka, pomôž mi rozriešit' to! Tá
tvoja labka určite počká!“ Ale protivné mača si začalo
oblizovat' aj druhú labku a robilo sa, že nepočuje.

Tak komu sa to snívalo, čo myslíte?

