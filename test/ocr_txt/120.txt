V záhrade živých kvetov

pretekali potôčiky a živé plôtiky medzi nimi rozdeľovali pásy
pôdy na pravidelné štvorce.

„Ved tá zem je rozdelená ako obrovská šachovnica!“
zvolala Alica. „Niekde by sa tu mali pohybovať aj ľudia
- a veď sa aj pohybujú,“ dodala radostne a srdce sa jej od
nadšenia rozbúšilo. „Veď je to vlastne veľká šachová partia,
čo sa hrá na celom svete — ak to, pravda, možno nazvať
svetom. Ach, to je skvelé! Keby som tak patrila k nim aj ja!
Keby ma vzali medzi seba, pokojne by som bola hoci aj
pešiakom, ale, rozumie sa, najradšej by som bola krá-
ľovnou.“

Po tých slovách placho pozrela na skutočnú Kráľovnú, ale
jej spoločníčka sa iba milo usmiala a povedala: „Nič ľahšie.
Ak chceš, môžeš byť pešiakom Bielej kráľovnej, Lilka je na
hru ešte primladá. Začínaš v druhom poli, a keď sa dostaneš
do ôsmeho, budeš kráľovnou.“ Vtom sa z ničoho nič
rozbehli.

Ked o tom neskôr rozmýšľala, nevedela prísť na to, ako
k tomu došlo. Pamätala sa len, že bežali ruka v ruke a že
Kráľovná uháňala ako vietor, Alica jej ledva stačila.
Kráľovná jednostaj vykrikovala „Pridaj! Pridaj!“ a Alica
cítila, že rýchlejšie už nevládze, no povedať jej to, na to
nemala dych.

Najčudnejšie na tom bolo, že stromy a všetky ostatné veci
naokolo sa vôbec nehýbali z miesta; nech bežali, ako bežali,
nezdalo sa, že by boli popri niečom prebehli. „Či sa azda
všetko pohybuje s nami?“ pomyslela si chudera Alica celá
zmätená. A Kráľovná, akoby uhádla jej myšlienky, zakriča-
la: „Pridaj! Nepokúšaj sa hovoriť!“

Na to Alica ani nepomyslela. Mala pocit, že už nikdy
nebude môcť rozprávať, tak sa zadychčala, a Kráľovná ešte
stále kričala: „Pridaj! Pridaj!“ a vliekla ju ďalej.

„Už.. . tam . .. budeme?“ vyrazila napokon zo seba.

„Kde ,tam'?“ začudovala sa Kráľovná. „Tam sme boli už
pred desiatimi minútami,-už dávno sme odtiaľ preč! Pridaj!“

131

