Alica v krajine zázrakov

„Ako ináč!“ povedal Kráľ. „Iba že by bol písaný — ni-
komu, a to sa, ako viete, nerobieva.“

„Aká je adresa?“ spýtal sa ktorýsi porotca.

„Nijaká,“ povedal Biely králik, „navrchu nie je nič
napísané.“ Medzitým papier rozložil a dodal: „Ani to
vlastne nie je list, je to báseň.“

„Je napísaná väzňovým rukopisom?“ spýtal sa iný po-
rotca.

„Nie, nie je,“ povedal Biely králik, „a to je na tom
najčudnejšie.“

(Porota bola z toho už celkom zmätená.)

„Tak teda napodobnil cudzí rukopis,“ povedal Kráľ.

(Tváre porotcov sa opäť vyjasnili.)

„Prosím, vaša výsost',“ ozval sa Dolník, „ja som to nepísal
a nikto mi to nedokáže. Na konci nie je nijaký podpis.“

„Ak si to nepodpísal,“ povedal Kráľ, „tým horšie. Iste si
mal za lubom niečo nečestné, inak by si sa bol podpísal ako
každý poriadny človek.“

Ozval sa všeobecný potlesk; bola to prvá múdra myšlien-
ka, ktorú Kráľ v ten deň vyslovil.

„To je dôkaz, že je vinný,“ povedala Kráľovná, „a tak
mu hneď zot —“

„To nie je nijaký dôkaz,“ povedala Alica, „veď ani
neviete, čo v tých veršoch je.“

„Prečítaj ich!“ povedal Kráľ.

Biely králik si založil okuliare: „Kde začať, vaša vý-
sosť?“

„Začni od začiatku,“ povedal Kráľ vážne, „čítaj, a keď
prídeš na koniec, tak prestaň.“

V sieni ostalo ticho a Biely králik čítal:

„Rieklí mi, že si u nej bol

a spomenul ma sám;

vraj z dobrého som plota kôl,
len žiaľ, že neplávam.

102

