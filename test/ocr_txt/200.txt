Kráľovná Alica

Večerať chcem. Čos' upiekol?
Ľahké, priniesť na stôl pekáč.
Odkry rybu! Sním to veko!

Och, to veľa na mňa, prepáč!

Drží sa tam ani kliešť,
ktosi kdesi spravil chybu.
Nuž, čo ľahšie odkryješ —
záhadu, a či tú rybu?

„Chvíľku premýšľaj, a potom hádaj,“ povedala Čierna
kráľovná. „My ti zatiaľ pn'pijeme na zdravie. — Na zdravie
kráľovnej Alice!“ zvrieskla z plných pľúc a všetci hostia si
hneď pripili. Robili to, pravda, veľmi čudne. Niektorí si
narazili poháre na hlavy ako tienidlá a pili to, čo im stekalo
po tvári — iní zasa poháriky prevrátili a pili víno, čo stekalo

 

