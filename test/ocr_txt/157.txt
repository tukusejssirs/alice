Za zrkadlom a s čím sa tam Alica stretla

„Že pošle svojich jazdcov i svoju pechotu,“ skočila rnu
Alica do reči nie práve najrozumnejšie.

„Čo je veľa, to je veľa!“ skríkol rozzúrený Hupky-Dupky.
„Ty si tajne načúvala za dverami — a za stromami — a za
komínom — inak by si to nevedela!“

„Nepočúvala som, verte mi,“ pokojne povedala Alica.
„Stojí to tak v knihe.“

„Ach táák! Čo všetko v knihách nepopíšu,“ povedal
Hupky—Dupky už miernejšie, „a potom to nazvú Dejiny
Anglicka. Nože, dobre sa na mňa pozri! Áno, ja som sa
zhováral už aj s Kráľom, takého človeka nestretneš na
každom kroku; no aby si videla, že som nespyšnel, môžeš
mi potriasť ruku!“ Nato sa zaškeril od ucha k uchu, naklonil
sa k nej (len-len že pritom nespadol) a vystrel ruku. Stisla
mu ju a pozerala naň s obavami. „Ak sa zasmeje ešte
väčšmi, kútiky úst sa mu vzadu spoja,“ pomyslela si, „a čo sa
potom stane s jeho hlavou! Veď by mu mohla odpadnúť.“

Án,o, vraj pošle všetkých svojich jazdcov 1 svoju pecho-
tu,“ pokračoval Hupky—Dupky. „A tí ma hneď a zaraz
zodvihnú, tak veru! Ale príliš sa ponáhľame; vráťme sa
k tvojej predposlednej poznámke.“

„Ľutujem, ale nepamätám sa, ktorá to bola,“ povedala
Alica zdvorilo.

„Tak začnime o niečom celkom inom,“ navrhol Hupky-
-Dupky, „v tom prípade je rad na mne, aby som rozhodol,
o čom bude reč.“ („Hovorí, akoby to bola nejaká hra!“
pomyslela si Alica.) „Dám ti otázku. Koľko si vravela, že
máš rokov?“

Alica si to chytro zrátala a potom povedala: „Sedem
rokov a šesť mesiacov.“

„Zle!“ zvolal Hupky-Dupky víťazne. „Ved si nič také
nevravela.“

„Nazdala som sa, že chcete vedieť, koľko mám rokov,“
vysvetľovala Alica.

„Keby som to chcel vedieť, tak to poviem,“ povedal

Hupky-Dupky.
168

