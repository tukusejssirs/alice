 

pol metra. Skúsila zlatý kľúčik, a sláva — kľúčik vkĺzol do
zámky!

Alica odomkla dvierka a zistila, že vedú do chodbičky len
o niečo širšej než potkania diera. Kľakla si a na druhom
konci chodbičky videla čarokrásnu záhradu. Zatúžila dostať
sa z tmavej siene a prechádzať sa medzi záhonmi žiarivých
kvetov a chladivými fontánami, ale cez dvierka by neprestr-
čila ani hlavu. „A keby som hlavou aj prešla,“ rozmýšľala
chudera Alica, „čo z toho, keď plecami neprejdem! Ach,
keby som sa tak mohla poskladať ako sklápací ďalekohľad!
Myslím, že by to aj šlo, len keby som vedela, ako začať.“
Lebo, ako ste si všimli, Alici sa v poslednom čase prihodilo
toľko nezvyčajného, že sa jej už skoro všetko zdalo
možné.

Vyčkávať pri dvierkach očividne nemalo zmysel, nuž sa
vrátila k stolíku, či tam azda nenájde nejaký iný kľúč alebo
aspoň príručku s návodom, podľa ktorého by sa človek
sklápal ako ďalekohľad. Tentoraz tam našla fľaštičku („Tá
tu predtým zaručene nebola!“ povedala si Alica); na hrdle
mala ceduľku a na ceduľke prekrásne vytlačené veľkými
písmenami: VYPI MA!

To sa ľahko povie, „Vypi ma“, ale múdra Alica hneď na
všetko nenaletí. „Nie,“ povedala si, „najprv sa pozriem, či
tam nie je označenie Pozor — jed! Neraz čítala príbehy
o deťoch, ktoré zhoreli alebo ich zožrala divá zver, a vôbec sa
im prihodilo veľa nepríjemnosti len preto, že nedbali na
základné ponaučenia svojich najbližších, tak napríklad, že

15

