Je to môj vlastný vynález

Jazdec to rozprával tak uveličene, že sa Alica neopovážila
smiať. „A neublížili ste mu, keď ste mu takto sedeli vlastne
na hlave?“ povedala trasľavým hlasom.

„Musel som ho, pravdaže, kopnú ,“ povedal Jazdec
vážne, „aby si tú prilbu zložil — ale trvalo mu celé hodiny,
kým ma z nej dostal. Bol som tam veľmi zarazený.“

„Tak strašne ste sa naľakali?“ ľutovala ho Alica.

Jazdec potriasol hlavou. „Ale nie! Zarazený ako kôl
v plote, rozumieš?“ Dopovedal, hrdo sa vypol, a v tej chvíli
sa skotúľal zo sedla a spadol dolu hlavou rovno do hlbokej
priekopy.

Alica bežala k priekope, čo je s ním. Pri tomto páde sa už
vážne zľakla, lebo istý čas sa držal na koni celkom obstojne,
a teraz sa bála, že si ublížil. Z priekopy mu trčali iba
podošvy, no veľmi sa jej uľavilo, keď ho začula rozprávať
ako inokedy. „Zarazený ako kôl v plote,“ opakoval, „ale
uznaj, bola to od neho ľahkomyseľnosť, nasadiť si prilbu
iného Jazdca — navyše, keď jej majiteľ bol dnu.“

„Ako môžete tak pokojne rozprávať — dolu hlavou?“
Alica ho vytiahla za nohy a položila na násyp.

Jazdca tá otázka prekvapila. „Čo je na tom, kde mám
telo?“ povedal. „Moja myseľ pracuje nezávisle od tela;
naopak, čím mám hlavu nižšie, tým ľahšie vymýšľam nové
veci.“

„N ajmúdrejšia vec, akú som kedy vynašiel,“ pokračoval
po chvíli, „bol nový puding; vymyslel som ho, keď som
pripravoval mäso.“

„Takže sa dal uvariť ako ďalší chod toho obeda?“ spýtala
sa Alica. „To je rýchlosť, len čo je pravda!“

„Nie, ako ďalší chod nie,“ povedal Jazdec pomaly
a zamyslene, „nie, rozhodne nie ako ďalší chod toho
obeda!“

„Tak na druhý deň. Veď pri jednom obede hádam len
nejete dva pudingy!“

„Nie, na druhý deň nie,“ opakoval Jazdec ako predtým,
„nie na druhý deň. V skutočnosti,“ pokračoval so sklonenou

197

