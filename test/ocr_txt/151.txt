 

Za zrkadlom :: s čím sa tam Alica stretla

To Alica nemala, a tak chodila od regála k regálu
a zakaždým k nemu obrátila hlavu.

Obchod bol plný rozmanitých a čudesných vecí — ale
najzáhadnejšie bolo, že len čo sa zahľadela na niektorý
regál, aby zistila, čo v ňom je, bol napodiv celkom prázdny,
hoci všetky ostatné regály naokolo boli tovarom doslova
prepchaté.

„Tie veci tu vari lietajú,“ zafňukala. Chvíľu totiž márne
striehla na veľkú lesklú vec, čo raz vyzerala ako bábika
a hneď nato ako škatuľa na šitie, a vždy bola práve nad tým
regálom, ktorý si prezerala. „Tá ma najväčšmi dráždi — ved
ja jej ukážem —“ dodala, lebo zrazu jej prišla na um
spásonosná myšlienka. „Budem ju sledovať až na najvyšší
regál. Povalou hádam len nepreletí, a tak bude v kon-
coch!“

Ale aj tento plán stroskotal; vec prešla povalou tak
pokojne, akoby nikdy nič iné nerobila.

„Si dievča, alebo vlk?“ spýtala sa Ovca a pribrala si
ďalšie ihlice. „Ak sa budeš takto vrtiet', zakrúti sa mi
hlava.“ Oháňala sa teraz už štrnástimi pármi ihlíc a Alica
mohla na nej oči nechať.

„Ako môže pliesť toľkými ihlicami?“ žasla. „Čoraz
väčšmi sa podobá na ježovca!“

„Vieš veslovat'?“ spýtala sa Ovca a podávala jej pár
ihlíc.

„Áno, trochu — ale nie na suchu — a nie ihlicami -“
odpovedala Alica váhavo, ale tu sa jej ihlice premenili na
veslá, a už boli v lodičke plávajúcej medzi brehmi. Nuž
veslovala, ako najlepšie vedela.

„Vystri krídla!“ skríkla Ovca a pribrala si ďalší pár ihlíc.

Nezdalo sa, že na svoju poznámku čaká odpoved, tak
Alica nepovedala nič, iba ď alej veslovala. „Tá voda je akási
čudná,“ pomyslela si. Veslá v nej tu a tam ostali trčat' a mala
čo robiť, aby ich vytiahla.

„Vystri krídla! Vystri krídla!“ vykrikovala Ovca a pribe-
rala si ďalšie ihlice. „Inak chytíš raka!“

162

