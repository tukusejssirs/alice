Je to môj vlastný vynáiez

„Dúfam, že som mu dodala odvahy,“ povedala a rozbehla
sa dolu kopcom. „Ešte posledný potôčik, a budem kráľov—
nou! To je skvelé!“ Urobila niekoľko krokov a bola pri
potôčku. „Konečne ôsme pole!“ zvolala, preskočila potôčik
a zvalila sa na zem, aby si odpočinula — trávnik tu bol
mäkučký ako mach, tu a tam posiaty drobnými záhonmi
kvetov. „Ach, či som rada, že som už tu! — Ale čo to mám na
hlave?“ preľakla sa, keď sa rukami dotkla niečoho ťažkého,
čo jej pevne obopínalo hlavu.

„Ako sa mi to tam dostalo, že o tom ani neviem?“ zložila
si to a položila do lona, aby si to obzrela.

Bola to zlatá koruna.

