V záhrade živých kvetov

„Smäd si si už, dúfam, zahasila?“ spýtala sa Kráľovná.

Alica nevedela, čo na to povedať, ale kráľovná našťastie
odpoveď nečakala: „Po troch metroch pokyny zopakujem
— aby si ich nezabudla. Po štyroch sa s tebou rozlúčim. A po
piatich odídem!“

Vtedy už boli všetky kolíky v zemi & Alica s napätím
sledovala, ako sa Kráľovná vracia k stromu a potom pomaly
vykročila popri nich.

Pri kolíku zapichnutom do zeme vo vzdialenosti dvoch
metrov sa obrátila a povedala: „Ako vieš, pri prvom ťahu
postúpi pešiak o dve polia. Tretím poľom prejdeš veľmi
rýchlo - asi Vlakom — takže sa ani nenazdáš a budeš vo
štvrtom poli. To patrí Tidlimu a Fidlimu — piate je takmer
samá voda — v šiestom býva Hupky-Dupky - ty na to nič
nevravíš?“

„Ja — ja som nevedela, že mám niečo povedať,“ vyjach-
tala Alica.

„Mala si povedať,“ vážne ju karhala Kráľovná, „ ,Je to
od vás veľmi pekné, že mi to všetko vravite.“ No, akoby sa
stalo. Celé siedme pole pokrývajú lesy - ale jeden jazdec
ťa cez ne prevedie — a v ôsmom poli budeme obe kráľovné
— to už bude samá oslava a zábava!“ Alica vstala, poklonila
sa a zasa si sadla.

Pri ďalšom kolíku sa Kráľovná znova obrátila a povedala:
„Keď nevieš, ako sa niečo povie po anglicky, povedz to po
francúzsky. Pri chôdzi klad prsty od seba — a nezabúdaj, kto
si!“

Tentoraz ani nevyčkala, kým sa jej Alica pokloní, rýchlo
prešla k nasledujúcemu kolíku, tam sa obrátila, povedala
len „Zbohom“ a náhlila sa k poslednému.

Ako sa to stalo, Alica nikdy nepochopila, ale presne v tej
chvíli, keď došla k poslednému kolíku, zmizla. Bolo márne
hádať, či sa rozplynula vo vzduchu, alebo vbehla do lesa
(„Ved bežať vie, len čo je pravda!“ pomyslela si Alica),
skrátka, nebolo jej; a vtom si Alica uvedomila, že je
pešiakom a že čoskoro bude na ťahu.

133

