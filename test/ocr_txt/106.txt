Dom za zrkadlom

a milo to znie! Akoby niekto zvonku to okno bozkával.
Ozaj, čo myslíš, ľúbi sneh stromy a polia, keď ich tak nežne
bozkáva? A prikrýva ich, veď vieš, bielou mäkkou perinou
a možno im vraví: ,Drahí moji, spite až do jari.“ A keď sa na
jar prebudia, Micka, oblečú sa celé do zeleného a zakaž-
dým, keď zaveje vetrík, roztancujú sa - ach, to je krása!“
zatlieskala Alica a pritom jej padlo klbko. „Keby to už bola
pravda! Na jeseň, keď im listy zhnednú, vyzerajú stromy
tak ospanlivo!

Vieš hrať šachy, Micka? No, neusmievaj sa, milá moja, ja
to myslím vážne. Keď sme sa nedávno hrali, pozerala si,
akoby si tomu rozumela, a keď som povedala ,šach!“ — tak si
spokojne zamrnkala! Vieš, Micka, bola to pekná partia,
a nebyt toho zlého jazdca, čo sa zatúlal medzi moje figúrky,
mohla som vyhrať. Milá Micka, predstav si, že sme -“ Keby
som vám mohol vymenovať aspoň polovicu vecí, ktoré Alica
začínala svojím obľúbeným „Predstav si, že sme...“ Včera
sa napríklad poškriepila so sestrou — a to len preto, že Alica
začala: „Predstav si, že sme králi a kráľovné...“ a sestra,
ktorá mala rada presnost, namietla, že to nie je možné, lebo
sú iba dve, až napokon Alica zľavila aspoň v tom, že
povedala: „Dobre, ty budeš robiť jednu a ja tie ostatné.“
A raz celkom vážne vyľakala starú pestúnku, keď jej
z ničoho nič skríkla do ucha: „IĺIaňa! Predstav si, že ja som
hladná hyena a ty kosť!“

Ale to už odbočuj eme od toho, čo Alica vravela mačiatku.
„Predstav si, Micka, že si Čierna kráľovná! A vieš, že keby si
si sadla, vystrela sa a založila si ruky, vyzerala by si celkom
ako ona?! Nože to skús, milučká!“ Alica vzala zo stola
Čiernu kráľovnú a položila ju pred mačiatko ako vzor, ktorý
má napodobniť. N epodan'lo sa to (podľa Alice) najmä preto,
lebo mačiatko si zle založilo ruky. Aby ho potrestala,
pridržala ho pred zrkadlom, aby videlo, aké je nemožné.
„A ak hned a zaraz neposlúchneš,“ dodala, „strčím t'a do
domu za zrkadlom. No, ako by sa ti to páčilo?

Keby si dávala pozor, Micka, a menej rozprávala, opísala

117

