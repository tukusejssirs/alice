Alica v krajine zázrakov

„Konečne som teda videla, ako sa to robí,“ pomyslela si
Alica. „Neraz čítam v novinách, že na konci pojednávania
,sa vyskytli ojedinelé prejavy súhlasu alebo nesúhlasu, ale
súdni zriadenci ich ihneď eliminovali“, a doteraz som
nevedela, čo sa za tým skrýva.“

„Ak o tom už viac nevieš, môžeš zísť dolu,“ pokračoval
Kráľ.

„Nižšie to už nejde,“ povedal Klobučník, „stojím na
dlážke.“

„Tak si sadni,“ povedal Kráľ.

A ďalšie morča skríklo Sláva mu!, no jeho prejav súhlasu
ihneď eliminovali.

„Morčatá sú teda odpísané,“ pomyslela si Alica. „Teraz
to už iste pôjde rýchlejšie.“

„Rád by som dokončil olovrant,“ povedal Klobučník
a uprel bojazlivý pohľad na Kráľovnú, ktorá si prezerala
zoznam spevákov.

„Môžeš íst,“ povedal Kráľ a Klobučník vyletel zo súdnej
siene, ani topánky si neobul.

„ - a vonku mu hneď zotnite hlavu,“ obrátila sa Kráľovná
na jedného dôstojníka, ale Klobučník sa stratil skôr, ako
dôstojník došiel k dverám.

„Predvolajte ďalšieho svedka,“ povedal Kráľ.

Ďalším svedkom bola Vojvodkynina kuchárka. V ruke
mala koreničku a Alica uhádla, kto je to, skôr než vkročila
do siene, lebo všetci ľudia pri dverách sa rozkýchali.

„Vypovedaj!“ vyzval ju Kráľ.

„Ešteže čo,“ povedala kuchárka.

Kráľ ustarostene pozrel na Bieleho králika a ten mu ticho
povedal: „Vaša výsost', túto svedkyňu musíte podrobiť

krížovému výsluchu. “
„Nuž, keď musím, tak musím,“ zatváril sa Kráľ melancho—

licky, potom si založil ruky, zamračil sa na kuchárku, takže
mu oči celkom zapadli, a zahučal: „Z čoho sa robia
koláče?“

„Zväčša z korenia,“ povedala kuchárka.

98

