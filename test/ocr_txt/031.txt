 

Alica v krajine zázrakov

nuž ale — takýto život je predsa len zaujímavý! Keby
som vedela, čo sa to vlastne so mnou porobilo! Ked' som si
čítala rozprávky, myslela som si, že sa také veci nikdy
nestávajú, a teraz som to zažila na vlastnej koži! Niekto by
mal o mne napísať knihu, teda to by mal! Ked narastiem,
napíšem ju sama - ale veď už som narástla,“ dodala
zarmútene. „Aspoň v tejto izbe už d alej rásť nemôžem.“

„Ale to znamená,“ rozmýšľala Alica, „že ani roky mi
nebudú pribúdať! Keby zo mňa nikdy nebola starena, to by
bolo ohromné. Ale zasa — večne sa len učiť! Och, to by
sa mi nechcelo!“

„Ty hlúpa Alica,“ odpovedala si. „Ako sa tu chceš učiť?
Veď tu niet miesta ani pre teba, ako by sa sem zmestili
učebnice?“

A tak to šlo ďalej; najprv to zvážila z jednej strany,
potom z druhej a dlho sa tak rozprávala sama so sebou. Ale
o chvíľu začula zvonka nejaký hlas, nuž stíchla a počú—
vala.

„Marianna! Marianna!“ ozývalo sa vonku. „Hneď mi
prineste rukavice!“ A potom niekto cupkal po schodoch.
Alica vedela, že to ju hľadá Králik, a zachvela sa, až sa
domček otriasol. Celkom zabudla, že teraz je najmenej
tisíckrát väčšia ako Králik a nemá sa čoho báť.

Králik podišiel k dverám a chcel ich otvoriť, ale keďže sa
otvárali dnu a Alica sa opierala o ne lakťom, nepodarilo sa
mu to. Alica počula, ako si Králik vraví: „Tak dom obídem
a vojdem dnu oknom.“

„A to teda nie!“ pomyslela si Alica, chvíľu počkala,
a keď sa jej zdalo, že Králik je už pod oknom, rýchlo
roztvorila dlaň a chmatla do prázdna. Nechytila nič, ale
niekto zvrieskol a zvalil sa a zarinčalo sklo; usúdila, že
Králik spadol do pareniska s uhorkami alebo do niečoho
takého.

Potom niekto zlostne skríkol — bol to Králik: „Pat! Pat!
Kde si?“ A nato hlas, ktorý dosiaľ nepočula: „Ná de bych
ból? Tot jablká kopem, Vaša Milost.“

34

