Za zrkadlom a s čím sa tam Alica stretla

„A vieš, Micka, čo bude zajtra?“ začala Alica. „Keby si
pred chvíľou bola bývala so mnou pri okne, uhádla by si to
— ale Tina ťa práve vtedy umývala, tak si nemohla. Dívala
som sa na chlapcov, ako znášali polienka na vatru — a na
vatru treba hŕbu dreva, Micka. Ibaže sa tak ochladilo
a napadalo toľko snehu, že to museli nechať tak. Nič to zato,
Micka, pôjdeme si vatru obzrieť zajtra,“ Alica niekoľko ráz
omotala mačiatku vlnu okolo krku, chcela vidieť, ako by mu
to pristalo. Nastala ťahanica, pri ktorej sa klbko zgúľalo na
dlážku a celé metre vlny sa znova odmotali.

„Vieš, Micka, aká som bola na teba nazlostená?“ pokra-
čovala Alica, keď sa zasa pohodlne uhniezdili. „Keď som
videla, akú neplechu si narobila, mala_som sto chutí otvoriť
okno a vyhnať ťa na sneh! Veru by si si to zaslúžila, ty
šibalka! No ako sa chceš brániť? A neskáč mi do reči!“
pohrozila jej prstom. „Poviem ti, čo všetko máš na svedo-
mí. Po prvé: keď ti Tina dnes popoludní umývala tváričku,
dva razy si zapišťala. Nie, nie, Micka, to nezatajíš, počula
som ťa! Čo vravíš?“ (predstierala, že mačiatko niečo na-
mietlo). „Že ti labkou pichla do oka? Nuž, to si si sama
zavinila, lebo si mala otvorené oči - keby si ich bola
zatvorila, nebolo by sa to stalo. Len nijaké Výhovorky!
Počúvaj! Po druhé: keď som položila pred Snehul'ku mlieč-
ko, odtiahla si ju od misky za chvost! Čo vravíš? Že si
bola smädná? Nevrav! A Snehuľka azda nebola? Po tretie:
keď som sa nepozerala, úplne si mi rozmotala vlnu!

To sú tri hriechy, Micka, a ani za jeden som ťa
nepotrestala. Vieš, ja si všetky tvoje tresty odkladám na
budúcu stredu — predstav si, keby tak odkladali aj moje
tresty,“ pokračovala už viac pre seba ako pre mačiatko, „čo
by so mnou urobili na konci roka? Asi by ma poslali do
väzenia. Alebo čo keby mi za každé previnenie nedali obed!
V ten nešťastný deň by som nedostala päťdesiat obedov
odrazu. No, to by ma ani tak veľmi nemrzelo. Horšie by
bolo, keby som ich všetky musela zjesť!

Počuješ, Micka, ako padá sneh do okien? Ako nežne

116

