Mláka sĺz

teda bola) „a takto revať ! Vravím ti, prestaň!“ Ale plakala
ďalej a vyronila za celé vedrá sĺz, takže naplakala okolo seba
velikánsku, zo desať centimetrov hlbokú mláku, čo sa
rozlievala do polovice siene.

Po chvíli začula v diaľke drobné cupkavé krôčky; rýchlo si
poutierala oči a pozrela, kto to ide. Vracal sa Biely králik,
parádne vyobliekaný, v jednej ruke biele rukavice z pravej
kozinky, v druhej veľký vejár. Náhlivo drobčil popri nej
a šomral si popod nos: „Ach, tá Vojvodkyňa! Ach, tá
Vojvodkyňa! Tá bude zúrit', že idem tak neskoro!“ Alica
bola už_taká zúfalá, že by bola požiadala o pomoc hociko-
ho; a tak keď sa k nej Králik priblížil, ozvala sa tichým,
bojazlivým hláskom: „Boli by ste taký láskavý, pane...“
Králik sa strhol, biele rukavice i vejár mu vypadli z rúk
a odtrielil do tmy tak rýchlo, ako len vládal.

Alica zodvihla vejár a rukavice, a pretože v sieni bolo
veľmi teplo, začala sa ovievat'. „Bože, bože!“ vzdychla si.
„Aké je dnes všetko čudné! A ešte včera to bolo ako
inokedy. Vari som sa v noci nejako zmenila? Porozmýšľaj-
me: Keď som dnes ráno vstávala, bola som tá istá ako včera?
Veru sa mi zdá, že som sa cítila akosi inakšie. Ale ak už nie
som tá čo včera, otázka je: Kto vlastne som? To je tá
záhada!“ A prebrala rad-radom všetky rovesníčky, či sa
nebodaj nepremenila na niektorú z nich.

„Určite nie som Ada,“ povedala, „lebo tá má dlhé
kučeravé vlasy, a moje sú rovné; nemôžem byť ani Mabel,
lebo ja viem toľko vecí, a ona, ach, ona nevie skoro nič!
A konečne, ona je ona_a_j a som ja, ach, môj ty svete, aké je to
všetko pomotané! Zistím, či ešte viem všetko, čo som
vedela. Povedzme: štyrikrát päť je dvanásť a štyrikrát šest' je
trinásť a štyrikrát sedem je — ach, jaj, takto sa po dvadsiatku
nikdy nedostanem! Ale násobilka nie je taká dôležitá,
skúsim to so zemepisom. Londýn je hlavné mesto Paríža,
Paríž je hlavné mesto Ríma a Rím — nie, tak to nie je, určite
nie. Asi som sa predsa len zmenila na Mabel. Ešte skúsim
nejakú básničku, povedzme Hľad'te na tie čudné zvyky...

19

