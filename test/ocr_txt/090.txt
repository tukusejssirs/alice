Kto ukradol koláče?

„Z melasy,“ ozval sa za ňou ospanlivý hlas.

„Zdrapte tam toho Sedmospáča za golier!“ skríkla
Kráľovná. „Zotnite mu hlavu! Vyhodte toho plcha zo
súdnej siene! Eliminujte ho! Doštípte ho! Vyšklbte mu
fúzy!“

Kým Sedmospáča vyhadzovali, bol v sieni obrovský
zmätok, a ked konečne obnovili poriadok, kuchárky už
nebolo.

„Nič to zato,“ povedal král, akoby mu spadol kameň zo
srdca. „Predveďte ďalšieho svedka!“ A polohlasne povedal
Kráľovnej: „Drahá, tohto svedka musíte podrobiť krížové-
mu výsluchu vy. Mňa z toho už rozbolela hlava.“

Alica pozorovala Bieleho králika, ako sa nešikovne
prehrabuje v spisoch, a bola veľmi zvedavá na dalšieho
svedka, „— lebo veľa dôkazov ešte teda nemajú,“ povedala
si. Viete si predstaviť, ako ju prekvapilo, keď Biely králik
svojím piskľavým hlasom prečítal: „Ah'ca!“ '

