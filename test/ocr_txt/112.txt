Dom za zrkadlom

„Všetko možné?“ spýtala sa Kráľovná a nazrela do
notesa. (Alica doň napísala: Biely jazdec sa šmýka po kutáči.
Nevie udržať rovnováhu.) „Veď to nie je záznam tvojich
zážitkov!“

Na stole vedľa Alice ležala kniha, a kým pozorovala
Bieleho kráľa (stále sa oňho bála a atrament mala poruke,
aby ho pokropila, keby znova omdlel), mimovoľne v nej
listovala, či by niektorému odseku neporozumela, lebo, ako
si vravela, „napísaná je nejakou neznámou rečou“.

Pražne je; hľa, slizopružkě jazvrtky
zotradíeme kolodujú po zátraví.

Vecht'ogáje clivia na tie vývrtky,
prasotnačky výstia, zlubčía - čo to spraví. ..

 

Chvíľu si nad tým lámala hlavu, a vtom jej prišla na um
spasiteľná myšlienka. „Jasné! Ved' je to zrkadlová kniha!
Keď ju podržím pred zrkadlom, pôjdu slová zasa správnym
smerom.“

A tu je báseň, čo Alica čítala.

TARADÚR

Pražne je; hľa, slizopružkě jazvrtky
zotradieme kolodujú po zátraví.

Vechťogáje clivía na tie vývrtky,
prasotnačky výstia, zlubčia — čo to spraví . ..

Daj pozor na T aradúra, synu môj,

chráň sa jeho hryzoľustí, zvlášť keď zurmí,
aj na vtáka Krvilaka priprav zbroj,

T upír nech ťa nerozchvatne drapazúrmi!

Syn sa mečom vorpálovým opásal,
dlho hľadal v diaľobzore nepriateľa.

Odpočíval pod bukubom, nehlo stál,
zahútan ý prešľastával, hudna znela.

123

