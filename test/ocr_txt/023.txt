Alica v krajine zázrakov

Edwin a Morcar, grófovia z Mercie a Northumbrie, sa pridali
k nemu, a dokonca Stigand, vlastenecký arcibiskup canter-
burský, si v tom našiel dôvod —“

„Našiel si? Kde?“ spýtala sa Kačica.

„No predsa v tom,“ odpovedala Myš namrzene, „vari
nevieš, kde si možno nájsť?“

„Viem to veľmi dobre,“ odpovedala Kačica. „Keď ja
hľadám žaby alebo červíky, viem, kde si ich nájdem. Otázka
je, kde si ich našiel ten váš arcibiskup?“

Myš si otázku ani nevšimla a náhlivo pokračovala:
„— našiel si v tom dôvod, aby sa vybral s Edgarom Athe-
lingom Viliamovi v ústrety a ponúkol mu korunu. Viliam sa
spočiatku správal mierumilovne. No bezočivosť jeho Nor-
manov — ako sa cítiš, moja milá?“ obrátila sa zrazu k Alici.

„Taká mokrá ako predtým,“ smutno odpovedala Alica.
„Tie tvoje reči ma akosi nesušia.“

„V tom prípade,“ vyhlásil Dodo slávnostne a vstal,
„navrhujem odložiť schôdzku za účelom neodkladného
akceptovania účinnejších procedúr.“

„Hovor zrozumiteľne!“ povedal Orlík. „Ani polovici tých
dlhočizných slov nerozumiem a neverím, že im rozumieš ty
sám!“ A Orlík sklonil hlavu, aby skryl úsmev. Ale podaktorí
vtáci sa celkom nahlas zachichotali.

„Chcel som povedať iba toľko,“ bránil sa Dodo urazene,
„že najrýchlejšie sa usušíme, ak usporiadame ablegačné
preteky.“

„A to je zas čo, tie ablegačné preteky?“ spýtala sa Alica;
nie že by až tak veľmi túžila dozvedieť sa to, ale Dodo sa
odmlčal, akoby čakal, že niekto niečo povie. Nikomu sa
však akosi nechcelo.

„No,“ povedal Dodo, „najnázornejšie si to vysvetlíme,
ak tie preteky usporiadame.“ (Ak by ste si to niekedy aj
vy skúsili, porozprávam vám, ako to Dodo zorganizoval.)

Najsamprv vyznačil na zemi pretekársku dráhu, bol to
približne kruh („Na presnom tvare nezáleží,“ povedal)
a potom všetku tú perepúť rozostavil dookola na pretekár-

26

