Bláznivý olovrant

„Keď sa tak pýtate,“ povedala Alica v rozpakoch, „ja
naozaj nemyslím _“

„Tak by si nemala ani hovoriť,“ prerušil ju Klobučm'k.

To už bolo priveľa aj na Alicu. Znechutene vstala
a odchádzala. Sedmospáč ihneď zaspal a tí dvaja si ani
nevšimli, že odchádza, hoci sa raz či dva razy obzrela
v nádeji, že ju zavolajú nazad. Naposledy zazrela, ako
pchajú Sedmospáča do čajovej kanvice.

„Tam sa už nevrátim za nič na svete,“ povedala si Alica,
keď sa predierala lesom. „Bláznivejší olovrant som ešte
nezažila.“

Ako to povedala, všimla si, že na jednom strome sú
dvierka. ,;To je čudné!“ pomyslela si. „Ale dnes je všetko
čudné. Najlepšie bude, keď pôjdem rovno dnu.“ A vošla.

A znova sa ocitla v dlhej sieni, hneď vedľa skleného
stolíka. „Už si dám lepší pozor,“ povedala si, vzala zlatý
kľúčik a odomkla dvierka do záhrady. Potom si odštipkávala
z huby (kúštik ešte mala vo vrecku), kým sa nezmenšila asi
na tridsať centimetrov. Potom prešla chodbičkou a potom
— konečne bola v prekrásnej záhrade medzi žiarivými
záhonmi kvetov a chladnými vodometmi.

 

