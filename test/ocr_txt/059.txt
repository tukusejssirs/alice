KAPITOLA ôSMA

 

Kráľovnino kroketové ihrisko

RI vchode do záhrady bol veľký ružový ker. Rástli na

ňom biele ruže, ale traja záhradníci ich usilovne
natierali na červeno. Alici sa to videlo veľmi čudné, chcela sa
im prizrieť zblízka, a keď došla k nim, počula, ako jeden
vraví: „Dávaj pozorďä_torka! Fŕkaš na mňa farbu!“

„Ja za to nemôžem,“ zahundral Pätorka. „Sedmička ma
štuchol do lakťa.“

Sedmička hneď zdvihol hlavu a povedal: „Tak, tak,
Pätorka! Len to vždy zvaľ na druhého.“

„Ty sa radšej neozývaj!“ povedal Pätorka. „Práve včera
som počul Kráľovnú, ako vravela, že by si si zaslúžil, aby t'a
popravili.“

„A za čo?“ spýtal sa ten prvý.

„Teba, Dvojka, do toho nič!“ povedal Sedmička.

„Ako to, že nič!“ povedal Pätorka. „Ja mu to poviem - za
to, že namiesto cibule doniesol kuchárovi tulipánové ci-
bul'ky.“

Sedmička šmaril štetec o zem a začal lamentovať: „Počuli
ste, taká nespravodlivpsť —“ no vtom zbadal Alicu, ako tam
postáva a pozoruje ich, a hneď sa zarazil. Aj ostatní sa
obzreli a všetci sa hlboko poklonili.

„Povedzte mi, prosím,“ začala Alica nesmelo, „prečo
natierate tie ruže?“

Pätorka a Sedmička nepovedali nič, iba hľadeli na
Dvojku. Dvojka ticho vysvetľoval: „Viete, slečinka, to je
tak, toto mali byt' červené ruže, ale my sme omylom zasadili
biele. Keby to Kráľovná zistila, prišli by sme o hlavy. A tak,
slečinka, robíme, čo môžeme, kým príde —“ Vtom Pätorka,
ktorý vystrašene napínal zrak cez celú záhradu, zvolal:

64

