KAPITOLA DRUHÁ

 

 

V záhrade živých kvetov

EBY som sa dostala na tamten vŕšok,“ povedala si
Alica, „videla by som záhradu oveľa lepšie. A ved
tento chodník k nemu vedie — možno — nie, nevedie —“
(prešla po ňom niekoľko metrov s niekoľkými zákrutami)
„- ale nakoniec ma tam azda predsa len dovedie. No ako
čudne sa- krúti! Vyzerá skôr ako vývrtka, a nie ako chodník!
No tuto hádam už odbočuje na vŕšok — nie, neodbočuje! Ide
naspäť k domu. Nuž čo, skúsim to inokade.“

A skúsila to: chodila hore-dolu, skúšala odbočku za
odbočkou, ale nech robila, čo robila, zakaždým sa dostala
naspäť k domu. Raz dokonca zahla prudšie ako zvyčajne,
a kým sa stihla zastaviť, vrazila do neho.

„Škoda reči,“ povedala, akoby sa s ňou niekto hádal,
a pozrela na dom. „Dnu sa ešte nevrátim. Viem, že by som
znova musela prejsť zrkadlom — naspäť do starej izby
- a to by bol koniec mojich dobrodružstiev!“

Rázne sa zvrtla chrbtom k domu a znova sa vydala na
cestu. Bola pevne rozhodnutá nespustit' oči z chodníka, kým
nedôjde na vŕšok. Chvíľu šlo všetko ako po masle, práve si
vravela „Tentoraz sa to už podarí -“ keď tu sa chodník
náhle skrútil a otriasol (ako to neskôr opisovala) a znova sa
ocitla predo dvermi.

„Čo je veľa, to je veľa!“ skríkla. „Ešte som nevidela
dom, čo by sa človeku takto plietol do cesty! Veru nie!“

Ale vŕšok mala pred sebou ako na dlani, a tak nezostávalo
nič iné, len sa poznove k nemu vydat'. Cestou natrafila na
veľký kvetinový záhon; lemovali ho sedmokrásky a upro-
stred rástla vŕba.

125

