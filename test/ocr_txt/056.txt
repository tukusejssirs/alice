Bláznivý olovrant

nezvyčajný život, ale nevedela si
s tým rady, tak pokračovala: „Prečo
vlastne žili na dne studničky?“

„Dolej si ešte čaju,“ povedal Alici
Aprílový zajac celkom vážne.

„Nijaký čaj som ešte nemala,“
odpovedala Alica urazene, „tak si nemôžem doliať.“

„Chceš povedať odliať, nie?“ povedal Klobučník. „Tam,
kde nič nie je, ľahšie sa dolieva ako odlieva.“

„Vás sa nik nepýtal,“ odvrkla mu Alica.

„Aha! A kto teraz robí osobné poznámky?!“ spýtal sa
Klobučník víťazoslávne.

Alica nevedela, čo na to povedať. Naliala si teda trocha
čaju, vzala si chlieb s maslom a znova sa spýtala Sedmospá-
ča: „Prečo vlastne žili na dne studničky?“

Sedmospáč zasa chvíľu rozmýšľal a potom povedal: „Bola
to melasová studnička.“

„Také nebývajú!“ rozčúlila sa Alica, ale Klobučník
a Aprílový zajac ju tíšili: „Pst! Pst!“ — a Sedmospáč pove-
dal namrzene: „Keď sa nevieš slušne správať, dorozprávaj
si rozprávku sama!“

„Nie, rozprávajte ďalej !“ prosila Alica. „Už vás nebudem
vyrušovať. Myslím si, že jedna taká studňa by voľakde azda
aj mohla byť.“

„Vraj jedna a azda!“ rozhorčoval sa SedmosPáč. No dal si
povedať a pokračoval: „Tie tri sestričky sa veľmi vyčerpávali
tým, že —“

„Čo? Vyčerpávali?“ spýtala sa Alica; celkom zabudla, čo
sľúbila.

 

61

