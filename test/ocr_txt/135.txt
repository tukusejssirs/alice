Za zrkadlom :: s čím sa tam Alica stretla

s nimi rozhovor. „Teraz im už nemôžem povedať ,Dobrý
deň“,“ pomyslela si, „to už máme vari za sebou!“

„Dúfam, že nie ste veľmi unavení?“ spýtala sa na-
pokon.

„Ani nápad! Srdečná vďaka za opýtanie,“ povedal
Tidli.

„Som ti veľmi zaviazaný!“ dodal Fidli. „Máš rada
básne?“

„A-áno, mám — aspoň niektoré,“ povedala Alica neisto.
„Povedzte mi, prosím vás, ktorou cestou sa dostanem
z tohto lesa!“

„Ktorú jej mám zarecitovať?“ Fidli pozrel veľkými
vážnymi očami na Tidliho a Alicinu otázku si ani ne-
všimol.

„Najdlhšia je ,Mrož a tesár',“ odpovedal mu brat a nežne
si Fidliho k sebe pritisol.

Fidli spustil:

„Svietilo slnko na more modravě. “

A tu sa Alica osmelila a prerušila ho. „Ak je tá báseň
veľmi dlhá,“ povedala čo najzdvorilejšie, „povedzte mi
najprv, prosím vás, ktorou cestou —“

Fidli sa vľúdne usmial a spustil znova:

Svietilo slnko na more modrave',
svietilo z celej sily.

Hladílo šíru hladinu, leštilo,

kde vlny ligot zmyli;

ako sa patrí. Len trocha neskoro:
hodiny polnoc bili.

Vychodí mesiac, mrzuto vychodí,

na slnko chmúrne hľadí:

„Čo ty tu — v noci? Nik ťa sem nevolal.
Čo sú to za nálady?

Na takú drzosť nie som ver' zvyknutý,
a najmä nie dosť mladý. “

146

