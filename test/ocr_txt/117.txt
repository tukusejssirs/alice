Za zrkadlom a s čím sa tam Alica stretla

„Ulízané ako Georgína,“ povedala Ľalia tigrovitá, „nemá
ich také rozčuchrané ako ty.“

„Ty za to, pravdaže, nemôžeš,“ dodala Ruža vľúdne.
„Odkvitáš — a vtedy, máma sláva, nie sú už lupene také
úhľadné.“

Alici sa také úvahy ani trocha nepozdávali, tak zvrtla reč
na iné: „A chodieva sem niekedy?“

„Ved' ju čoskoro uvidíš,“ povedala Ruža. „Vieš, ona patrí
k druhu, čo má deväť ostňov.“

„A kde ich má?“ spýtala sa Alica zvedavo.

„Kde inde — okolo hlavy,“ odpovedala Ruža. „Veď som
sa čudovala, prečo ich nemáš aj ty. Myslela som si, že ostne
má každý.“

„Už ide!“ zvolala Ostrôžka poľná. „Už ju počujem, ako
dupoce po štrkovitom chodníčku.“

Alica sa zvrtla a videla, že je to Čierna kráľovná.

„Tá teda narástla!“ boli jej prvé slová. A naozaj, keď ju
našla v popole, merala iba desať centimetrov — a teraz bola
o pol hlavy vyššia ako Alica!

„To od nášho čerstvého vzduchu,“ povedala Ruža, „je tu
skrátka fantastický vzduch.“

„Hádam by som jej mala ísť naproti,“ povedala Alica,
lebo aj keď boli kvety celkom zaujímavé, zdalo sa jej, že
zhovárať sa s ozajstnou kráľovnou je predsa len oveľa väčší
zážitok.

„To asi nepôjde,“ povedala Ruža. „Radila by som ti pustiť
sa práve opačným smerom.“

Alici sa to zdalo nezmyselné; nepovedala nič a hneď
vykročila za Čiernou kráľovnou. Po chvíli ju však prekvape—
ná stratila z očí, ba čo horšie, znova sa našla pred dverami.

Trocha napajedená ustúpila, obzerala sa za Kráľovnou
(napokon ju vypátrala v diaľke) a povedala si, že tentoraz
skúsi ísť za ňou opačným smerom.

A podarilo sa jej to. Ani nie 0 minútu stála pred Čiernou
kráľovnou a celkom pri vŕšku, ku ktorému už toľkokrát
márne smerovala.

128

