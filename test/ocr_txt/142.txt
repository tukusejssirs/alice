Tidli & Fidli

„Kdežeby!“ pohŕdavo odsekol Fidli. „Nebola by si nikde.
Veď existuješ iba v jeho sne.“

„Keby sa Kráľ prebudil,“ dodal Tidli, „zhasla by si — pff !
— ako sviečka!“

„A nezhasla!“ rozhorčene vykríkla Alica. „Napokon, ak
ja existujem iba v jeho sne, rada by som vedela, ako je to
s vami!“

„Takisto,“ povedal Tidli.

„Takisto, takisto!“ Skríkol Fidli.

Skríkol to tak, že sa Alica nezdržala: „Pst! Ak budete tak
revať, ešte ho zobudíte!“

„Ty nemáš čo hovoriť o tom, že ho zobudím,“ povedal
Tidli, „ked existuješ iba v jeho sne. Veľmi dobre vieš, že nie
si skutočná.“

„A som!“ rozplakala sa Alica.

„Od plaču sa ešte nik nestal skutočnejší,“ upozornil ju
Fidli, „tak načo plakať?“

„Keby som nebola skutočná,“ Alica sa cez slzy musela
usmiať, také sa jej to odrazu videlo všetko smiešne,
„nemohla by som plakať.“

„Hádam si nemyslíš, že sú to skutočné slzy?“ opovržlivo
jej skočil do reči Tidli.

„Tárajú,“ pomyslela si Alica, „len hlúpy by pre to
plakal.“ Utrela si teda slzy a pokračovala čo najveselšie.
„Nech je, ako chce, no ja by som sa mala dostať z tohto
lesa, lebo sa už riadne zotmelo. Čo myslíte, bude pršať?“

Tidli roztvorí] nad sebou i nad bratom veľký dáždnik
a pozrel hore. „Nemyslím,“ povedal, „pod ním určite nie.
Ani nápad!“

„Ale môže pršať okolo neho?“

„Môže — ak sa mu zachce,“ povedal Fidli, „my proti
tomu nič nemáme. Naopak.“

„Sebci!“ pomyslela si Alica a už im chcela povedať
,Dobrú noc' a odísť, keď Tidli zrazu vyskočil spod dáždnika
a schmatol ju za zápästie.

„Vidíš to?“ povedal priškrteným hlasom, oči mu zožltli

153

