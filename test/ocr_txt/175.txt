Za zrkadlom a s čím sa tam Alica stretla

Hota sa obzrel, prikývol a ď alej jedol chlieb s maslom.

„Dobre sa ti vodilo vo väzení, chlapče?“ spýtal sa Hijo.

Hota sa znova obzrel, po tvári mu stekali slzy, ale slovka
nepretiekol.

„No tak vrav!“ netrpezlivo skríkol Hijo. Ale Hota iba
prežúval a popíjal čaj.

„Tak ty nechceš rozprávať?!“ skríkol znova Kráľ. „Ako
im to ide?“ Hota zúfalo prehltolkusisko chleba s maslom.

„Ide im to veľmi dobre,“ zadúšal sa, „obaja boli na zemi
už asi osemdesiatsedem ráz.“

„To znamená, že už čoskoro začnú roznášat biely a čierny
chlieb, nie?“ utrúsila Alica.

„Chlieb už na nich čaká,“ povedal Hota, „aj tento, čo
jem, je z neho.“

V boji nastala prestávka, Lev a Jednorožec si sadli,
hlasno odfukovali a kráľ zvolal: „Desaťminútová pre-
stávka na občerstvenie!“

Hijo a Hota sa hneď dali do práce. Roznášah' podnosy
s bielym a čiernym chlebom. Aj Alica kúsok ochutnala, ale
bol veľmi suchý.

„Dnes sa už, myslím, v zápase nebude pokračovať,“
povedal Kráľ Hotovi. „Choď a rozkáž, nech zabubnujú!“
A Hota odhopkal ako lúčna kobylka.

Alica ho chvíľu. mlčky pozorovala. Zrazu sa potešila
a ukázala prstom: „Aha! Aha! Cez pole beží Biela krá-
ľovná! Vyletela z tamtoho lesa. Utekať vie, len čo je
pravda!“

„Určite ju naháňa nejaký nepriatel,“ povedal Kráľ a ani
sa len neobzrel. „V tom lese je ich plno.“

„A vy jej nejdete na pomoc?“ spýtala sa Alica, prekvape-
ná, že to berie tak naľahko.

„Nie, nemá to zmysel,“ povedal Kráľ. „Beží strašne
rýchlo. To by si skôr chytila Bystronohého! Ale ak chceš,
urobím si o nej poznámku. — Je to milé stvorenie,“ vravel
si ticho, keď otváral notes. „Ako sa píše ,milé'? S mäkkým
,i“, či s tvrdým ,y'?“

186

