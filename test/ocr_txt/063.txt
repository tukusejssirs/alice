Alica v krajine zázrakov

„Pekne je,“ povedala Alica. „Kde je Vojvodkyňa?“
„Pst! Pst!“ na to Králik ticho. Vystrašene sa poobzeral,
potom sa postavil na prsty a s ústami pri Alicinom uchu

zašepkal: „Odsúdili ju na smrť.“

„A za čo si to vyslúžila?“ dozvedala sa Alica.

„Vravíš, že si to zaslúžila?“ spýtal sa Králik.

„Nie, nie,“ povedala Alica. „Tak som to nemyslela.
Pýtala som sa, čo vyviedla, že ju idú popraviť?“

„Dala Kráľovnej zaucho —“ začal Králik. Alica vyprskla
smiechom. „Pst! Pst!“ šepkal Králik vyľakane. „Aby ťa
nepočula Kráľovná! Vieš, trocha sa oneskorila a Kráľovná

povedala -“
„Na svoje miesta!“ zrevala Kráľovná. Sprievod sa rozu-

 

