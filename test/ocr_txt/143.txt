Za zrkadlom :! s čím sa tam Alica stretla

od zlosti a roztraseným prstom ukazoval na akúsi bielu vec,
čo ležala pod stromom.

„Rapkáč, obyčajný rapkáč,“ povedala Alica, keď si tú vec
poprezerala. „Starý a dolámaný.“

„To som si mohol myslieť!“ kričal Tidli, zúrivo dupkal
a šklbal si vlasy. „Jasné! Dolámaný!“ Pozrel na Fidliho a ten
si hneď sadol na zem a schovával sa pod dáždnik.

Alica mu položila ruku na plece a tíšila ho: „Čo sa tak
hneváš pre akýsi starý rapkáč?“

„Nie je starý!“ kričal Tidli čoraz zúrivejšie. „Aby si
vedela, je úplne nový — včera som ho kúpil — môj krásny
Nový RAPKÁČ!“ Teraz už doslova vrieskal.

Fidli sa za ten čas pokúšal zavrieť do dáždnika. Bolo to
také nezvyčajné, že si Alica prestala všímať jeho nazloste-
ného brata. Pravda, veľmi sa mu to nedarilo. Nakoniec sa
zamotaný do dáždnika zvalil na zem, len hlava mu z neho
trčala. Ležal tam, otváral a zatvára] ústa a veľké okále.
„Ako ryba, celkom ako ryba,“ pomyslela si Alica.

„Ale biť sa, dúfam, nebudeš?“ povedal Tidli už pokoj-
nejšie.

„Hádam áno,“ odpovedal Fidli namrzene a vyhrabával
sa z dáždnika, „no ona nás musí na to vystrojiť.“

Ruka v ruke'zamierili bratia do lesa a po chvíli sa vrátili
každý s plným náručím všelijakých vecí — s poduškami, pri—
krývkami, rohožkami, obrusmi, pokrievkami a uhliakmi.

„Dúfam, že vieš dobre zapínať a uväzovať,“ povedal Tidli,
„lebo toto všetko si musíme tak či onak na seba navliecť.“

Alica neskôr rozprávala, že v. živote nevidela väčší,
a najmä zbytočnejší zmätok, ako keď tam tí dvaja bezhlavo
pobehovali — a to množstvo vecí, čo na seba navliekali
— a ako sa natrápila, kým uviazala všetky šnúrky a pozapí-
nala všetky gombičky. „Nakoniec budú vyzerať ako batohy
handier!“ povedala si, keď Tidlimu upravovala na krk
podušku, aby mu vraj nemohli odseknút' hlavu.

„Vieš,“ dodal vážne Tidli, „keď človeku v bitke odseknú
hlavu, to je to najvážnejšie, čo sa mu môže pritrafiť.“

154

