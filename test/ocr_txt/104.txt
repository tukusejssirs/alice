KAPITOLA PRVÁ

 

 

Dom za zrkadlom

JEDNO je isté: biele mačiatko za nič nemohlo — všetké-
mu bolo na vine len a len čierne mačiatko. Bielemu
mačiatka stará mačka už dobrú štvrt'hodinu umývala tvár
(a treba povedať, že to znášalo celkom dobre), takže je
jasné, že v tom huncútstve nemohlo mat' prsty.

Tina umývala deťom tvár takto: najprv si jednou labkou
pridržala drobčeka za ucho a druhou mu potom od ňufáčika
vyšúchala tvár proti srsti; a práve teraz, ako som už povedal,
mala v robote biele mačiatko; ležalo tichučko a pokúšalo sa
priasť - nepochybne si myslelo, že všetko, čo sa s ním deje,
deje sa v jeho prospech.

Čierne mačiatko si odbavilo umývanie už zavčas popolu-
dní, a tak kým Alica sedela schúlená v kútiku kresla, trocha
si čosi šemotila a trocha podriemkavala, mačiatko šantilo
s klbkom vlny, čo Alica namotala, a dotiaI ju gúľalo sem
a tam, kým ju úplne nerozmotalo: domotaná a zauzlená vlna
bola roztahaná na rohožke pri kozube a uprostred toho
všetkého si mačiatko naháňalo vlastný chvostík.

_„Ach, ty nezbedný drobček!“ zvolala Alica, schytila
mačiatko, aby bolo jasné, že je v nemilosti, a bozkala ho.

„Tina by ťa mala naučiť lepším móresom! Však, Tina,
a ty to dobre vieš!“ dodala tak nazlostene, ako len vedela,
a vyčítavo pozrela na starú mačku. Potom sa znova _vy—
driapala do kresla s mačiatkom i s vlnou a znova namo-
távala klbko. Ale nešlo jej to veľmi rýchlo, lebo po celý čas
sa rozprávala alebo s mačiatkom, alebo so sebou. Micka jej
vážne sedela na kolenách a naoko sledovala, ako Alica
namotáva. Tu i tam natiahla labku a jemne sa dotkla klbka,
akoby chcela naznačiť, že by jej rada pomohla.

115

