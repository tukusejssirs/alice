KAPITOLA SIEDMA

 

 

Bláznivý olovrant

_ vý _zajacýaKlobučník pili čaj, medzi nimi sedel plch

P OD stromom na priedomí bol prestretý stôl; Aprílo-

Sedmospáč a spal ako zabitý. Tí dvaja sa opierali o neho
lakťami ako o operadlo a zhovárali sa mu nad hlavou.
„Bohvieaké pohodlné to nemá,“ pomyslela si Alica, „ale
keď spí, hádam je mu to jedno.“

Stôl bol veľký, ale tí traja sa tlačili na jednom rohu. „Niet
tu miesta! Niet tu miesta!“ vykrikovali, keď zbadali Alicu.

„Miesta je tu až-až,“ odsekla im Alica a sadla si do
veľkého kresla na druhom konci stola.

„Napi sa vína,“ ponúkal ju Aprílový zajac.

Alica pozrela na stôl, ale bol tam len čaj. „Nijaké víno
nevidím,“ povedala.

„Veď tam ani nie je,“ na to Aprílový zajac.

„Tak nebolo od vás veľmi slušné ponúkať mi ho,“ hnevala
sa Alica.

„Ani od teba nebolo veľmi slušné sadnúť si k nám len tak
bez pozvania,“ povedal jej Aprílový zajac.

„Nevedela som, že je to váš stôl,“ bránila sa Alica. „Veď
je tu prestreté pre viac ľudí, nie iba pre troch.“

„Mala by si sa dať ostrihaf,“ povedal Klobučník. Už dlhší
čas si Alicu zvedavo prezeral a iba teraz sa ozval.

„Nechajte si také osobné poznámky a nemiešajte sa do
mojich súkromných vecí,“ odsekla mu Alica. „To je
bezočivosť!“

Klobučník vypleštil oči, ale zmohol sa iba na otázku:
„Prečo je havran ako písací stôl?“

„Teraz bude veselo. Som rada, že začali s hádankami,“

55

