Alica v krajine zázrakov

„Kráľovná! Kráľovná!“ Všetci traja záhradníci sa razom
hodili tvárou k zemi. Ozval sa dupot a Alica sa obzrela, lebo
na Kráľovnú bola veľmi zvedavá.

Prví šli krížoví vojaci. Vyzerali ako tí traja záhradníci, boli
'podlhovastí a plochi a ruky a nohy mali v rohochf Potom šlo
- desať károýých dvoranov, takisto ako 'Vojaci aj oni pochodo-

vali v dvojstupe. Za nimi šlo desať kráľovských detí; drobizg
sa po dvoch držal za ruky a veselo poskakoval. Deti boli
vyzdobené srdcami. Ďalej kráčali hostia, zväčša kráľovia
a kráľovné, a medzi nimi Alica zazrela aj Bieleho králika;
rozčúlene niečo mlel, všetkému, čo kto povedal, sa smial
a prešiel popri Alici, ani ju nezbadal. Srdcový dolník niesol
na tmavočervencj zamatovej poduške kráľovskú korunu.
Na samom konci tohto veľkolepého sprievodu kráčali
i_s_R__1_)__cový KRÁĽ a SRDCQVÁ KRÁĽOVNÁ.

Alica váhala, či sa nevrhnút tvárou k zemi ako tí traja
záhradníci, ale nepamätala sa, že by bol pri sprievodoch taký
predpis. „Okrem toho, aký zmysel by mal sprievod,“
pomyslela si, „keby sa všetci ľudia hádzali tvárou k zemi
a nič by z neho nevideli?“ A tak tam len stála a čakala.

Ked' sa sprievod priblížil k Alici, všetci zastali, pozerali na
ňu a Kráľovná sa strmo spýtala: „A toto je kto?“ Obrátila sa
na Srdcového dolníka, no ten sa iba uklonil a namiesto
odpovede sa usmial.

„Truľo!“ Kráľovná nazlostene mykla hlavou a obrátila sa
k Alici: „Ako sa voláš, dievča?“

„Volám sa Alica, vaša výsosť,“ odpovedala jej veľmi
zdvorilo, ale v duchu si povedala: „Ved sú to vlastne len
karty! Prečo by som sa ich mala báť?!“

„A čo tamtí?“ Kráľovná ukázala na troch záhradníkov pri
ružovom kríku. Ležali, ako vieme, tvárou k zemi a na chrbte
mali takú vzorku ako ostatní, nuž nevedela, či sú to
záhradníci, vojaci, dvorania, alebo dokonca tri z jej vlast-
ných detí.

„Ako to ja mám vedieť?“ odpovedala Alica, prekvapená
vlastnou trúfalosťou. „To nie je moja starosť.“

66

