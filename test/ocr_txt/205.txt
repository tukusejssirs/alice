KAPITOLA DVANÁSTA

 

Komu sa to snívalo?

\ [.AŠE Čierne veličenstvo by nemalo priasť tak nahlas,“

,) úctivo, no predsa len dosť prísne povedala Alica

mačiatku a pretrela si oči. „Prebudili ste ma zo sna, ach, to

bol krásny sen! A ty si bola so mnou, Micka, v tom svete za
zrkadlom. Vedela si o tom, dušička?“

Mačiatka majú nepríjemný zvyk (ako sa raz Alica
vyjadrila), že nech im poviete čokoľvek, vždy len pradú.
„Keby aspoň priadli akože ,áno' a mňaukali akože ,nie'
alebo tak nejako,“ povedala vtedy, „aby sa človek s nimi
mohol dorozumieť! No ako sa dohovoriť s niekým, kto
neprestajne melie jedno a to isté?“

Mačiatko však zasa iba priadlo a nedalo sa uhádnuť, či
vraví áno, alebo nie.

Alica sa prehr'ňala v šachových figúrkach na stole, kým
nenašla Čiernu kráľovnú, potom si kľakla na predložku pred
kozubom a postavila mačiatko a kráľovnú oproti sebe, aby
sa videli. „Tak, a teraz sa, Micka, priznaj!“ víťazoslávne

' zatlieskala. „Na túto si sa premenila, pravda?!“

(„Ale mačiatko na kráľovnú nepozeralo,“ rozprávala
neskoršie sestre, „odvrátilo hlavu a robilo sa, že ju nevidí.
Ale trocha sa hanbilo, a tak si myslím, že tou Čiernou
kráľovnou predsa len bolo.“)

„Nevrť sa stále, dušička!“ zasmiala sa Alica celá šťastná.
„A ukloň sa, pokým rozmýšľaš, čo — čo zapradieš. Nezabú-
daj, že sa tým ušetrí čas!“ Zodvihla mačiatko a bozkala ho.
„To na počesť toho, že si bolo Čiernou kráľovnou.“

„Snehuľka, maznáčik môj!“ pokračovala a ponad plece
pozrela na biele mačiatko, ktoré matka ešte stále umývala.

222

