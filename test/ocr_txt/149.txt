Za zrkadlom :: s čím sa tam Alica stretla

sponka sa otvorila; Kráľovná ju schmatla a chcela ju znova
zapnúť.

„Pozor!“ skríkla Alica. „Zle ju držíte!“ Chytila sponku,
ale bolo už neskoro. Špendlík sa zošmykol a pichol kráľovnú
do prsta.

„Vidíš, preto mi z prsta tečie krv,“ povedala Alici
s úsmevom. „Teraz, dúfam, už chápeš, ako to u nás
chodí.“

„A prečo nepištíte teraz?“ spýtala sa Alica, pripravená
znova si zapchať uši.

„Načo?! Veď som si to už odpišťala,“ vysvetľovala
Kráľovná. „Načo pišťať ešte raz?“

Medzitým sa vyjasnilo. „Vrana už asi odletela,“ povedala
Alica. „Aká som rada, že je preč, zdalo sa mi, že prichádza
noc.“

„Keby som ja vedela byť rada!“ povedala Kráľovná. „Ale
neviem, ako sa to robí. Aký si ty šťastný človek! Žiješ si tu
v tomto lese a si rada, kedy sa ti zachce.“

„Len keby sa mi tu tak strašne necnelo!“ povedala Alica
smutne a pritom sa jej po lícach skotúľali dve veľké slzy.

„Nieže tak, nie!“ nešťastná Kráľovná zalomila rukami.
„Uvedom si, že si už veľká. Uvedom si, aký kusisko cesty si
dnes prešla. Uvedom si, koľko je hodín. Uvedom si, čo
chceš, len mi tu neplač!“

Alica sa nezdržala a zasmiala sa, ešte celá uslzená. „Vari
od toho uvedomovania prestane človek plakať?“ spýtala

sa.
„Jasné, tak sa to robí,“ povedala Kráľovná rozhodne.

„Dobre vieš, že nemožno robit' dve veci odrazu. Najprv si
uvedom svoj vek — koľko máš rokov?“

„Rovných sedem a pol, skutočne.“

„Nemusíš vravieť ,skutočne',“ podotkla Kráľovná. „Aj
tak ti verím. A teraz ti predložím ja niečo na uverenie: Ja
mám práve sto jeden rokov, päť mesiacov a jeden deň.“

„To vám nemôžem uveriť!“ povedala Alica.

160

