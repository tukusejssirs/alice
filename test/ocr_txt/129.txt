Za zrkadlom a s čím sa tam Alica stretla

„Dobre,“ povedal Komár. „Pozri, tamto v kroví uvidíš
Hojdacieho kom'ka. Celý je z dreva a pohybuje sa tak, že sa
hojdá a preskakuje z konára na konár.“

„A čím sa živí?“ spýtala sa Alica zvedavo.

„Miazgou a pilinami,“ povedal Komár. „Ale menuj
ďalej!“

Alica si prezerala _Hojdacieho koníka s veľkým záujmom
a usúdila, že ho asi nedávno premaľovali, taký bol lesklý
a lepkavý; potom pokračovala:

„Ďalej máme Vážku.“

„Pozri na konár, čo máš nad hlavou,“ povedal Komár,
„uvidíš tam Vianočnú vážku. Telo má z piškótového cesta,
krídla z vianočných oblátok a hlavu z ohnivých hrozienok,
pražených v pálenke.“

„A čím sa živí?“ opýtala sa Alica ako predtým.

„Pudingom a paštétou,“ odpovedal Komár, „a hniezdi
pod vianočným stromčekom.“

„Ďalej máme motýľa Beláska. . .“ pokračovala Alica, keď
si dobre poobzerala hmyz s ohnivou hlavou, a pomyslela si:
„Ktovie, či plameň sviečky neprit'ahuje hmyz preto, že sa
každý chce premeniť na Vianočnú vážku!“

„Všimni si,“ pokračoval Komár, „pri nohe ti práve lezie
(Alica zdesene odtiahla nohu) motýľ Babôčka. Krídla má
z jemne sekaných mandlí, telo z treného cesta za hlavu
z hrudky cukru.“

„A ten sa čím živí?“

„Slabým čajom so smotanou.“

Tu Alica objavila nový problém. „A čo ak nijaký
nenájde?“ namietla.

„V tom prípade, pravdaže, zahynie.“

„Ale to sa stáva asi dosť často,“ ustarostene povedala
Alica.

„To sa stane zakaždým,“ prisvedčil Komár.

Alica sa na chvíľu zamyslela. Komár sa zatiaľ zabával tým,
že jej krúži] a bzuč'al okolo hlavy, napokon znova zosadol
a podotkol: „Ty asi nechceš prísť o svoje meno, však?“

140

