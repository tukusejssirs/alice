Kráľovná Alica

„Povedala som len ,ak“,“ skrúšene sa ospravedlňovala
Alica.

Kráľovné pozreli na seba a Čierna kráľovná povedala
pohoršene: „Ona vraj povedala len ,ak' —“

„Povedala oveľa viac!“ zakvílila Biela kráľovná a zalomila
rukami. „Ach, oveľa, oveľa viac!“

„Veru tak!“ pustila sa do Alice aj Čierna kráľovná.
„Hovor vždy pravdu — premysli si, čo povieš — a potom
si to zapíš.“

„Ale ja som naozaj nemyslela —“ začala Alica, no Čierna
kráľovná jej podráždene skočila do reči.

„Veď to je tá chyba! Mala si myslieť! Dievča bez
rozmýšľania nie je na nič! Ešte aj vtip musí mat' myšlienku
— a dievča je hádam len dôležitejšie než vtip. To nepoprieš,
aj keby si to skúšala oboma rukami.“

„Nemám vo zvyku popierať veci rukami,“ namietla
Alica.

„To nikto netvrdí,“ povedala Čierna kráľovná, „vravím
len, že to nepoprieš, aj keby si to skúšala.“

„Má takú náladu,“ ozvala sa Biela kráľovná, „že chce za
každú cenu niečo popierať — ibaže nevie, čo!“

„Je odporná a zlá,“ povedala Čierna kráľovná; na minútu
či dve nastalo trápne ticho.

Napokon ho prerušila Čierna kráľovná: „Pozývam vás na
Alicin dnešný večierok.“

Biela kráľovná sa usmiala a povedala: „A ja pozývam
vás.“

„Neviem o tom, že by som usporadúvala nejaký večie—
rok,“ povedala Alica, „no ak je tak, hostí by som si mala
pozývať sama.“

„Na to sme ti práve dali príležitosť,“ podotkla Čierna
kráľovná, „ale dovolím si tvrdiť, že ti chýbajú hodiny
slušného správania.“

„Slušné správanie sa neučí na hodinách,“ povedala Alica.
„Na hodinách sa učia počty a podobné veci.“

205

 

