 

Za zrkadlom a s čím sa tam Alica stretla

„Jazdí taký kôň pokojne?“ prejavil Jazdec záujem a ešte
včas objal koňa okolo krku, takže sa vyhol ďalšiemu pádu.

„Oveľa pokojnejšie než živý,“ vyprskla Alica, lebo už
nevládala potlačiť smiech.

„Jedného takého si zadovážim,“ zamyslene si povedal
Jazdec. „Jedného alebo dvoch — možno aj viacerých.“

Chvíľu bolo ticho a potom Jazdec pokračoval: „Darmo je,
vynálezy, to je moje! Všimla si si — dúfam — keď si ma
naposledy dvíhala zo zeme, že som bol zamyslený?“

„Áno, vyzerali ste dosť vážne,“ povedala Alica.

„No, to som práve vymýšľal, ako prejsť cez zavretú
bránku — chceš si to vypočuť?“

„Veľmi rada,“ povedala Alica zdvorilo.

„Prišiel som na to takto,“ začal Jazdec. „Povedal som si:
Tažkosti sú len s nohami, hlava je dost' vysoko. Najprv si
teda položím hlavu na bráničku — hlava je, ako vravím, dost'
vysoko — , potom sa postavím na hlavu - vtedy sú už aj nohy
dosť vysoko -, stačí sa len prevážit' na druhú stranu — a som
tam.“

„Hej, boli by ste, keby ste to všetko dokázali,“ povedala
Alica zamyslene, „no nezdá sa vám, že je to trocha
namáhavé?“

„Prakticky som si to ešte nevyskúšal,“ vážne odpovedal
Jazdec, „takže to s istotou nemôžem tvrdiť — no obávam sa,
že je to skutočne trocha namáhavé.“

Táto predstava ho očividne tak znepokojila, že Alica
radšej chytro zvrtla reč na iné: „Akú čudnú prilbu máte!“
povedala veselo. „Aj to je váš vynález?“

Jazdec pyšne pozrel na prilbu, čo mu visela zo sedla.
„Áno,“ povedal, „ale vynašiel som už aj lepšiu — tá sa
podobala na homoľu cukru. Kedysi som ju nosieval — a za-
každým, ked som spadol, prilba sa zapichla do zeme. Takže
som nikdy nepadol ďaleko, ale zasa mi hrozilo, že spadnem
do nej. Raz sa mito aj stalo, a čo bolo najhoršie, kým som
sa z nej dostal, prišiel druhý Biely jazdec a nasadil si ju.
Myslel si, že je to jeho prilba.“

196

