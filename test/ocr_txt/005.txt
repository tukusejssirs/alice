Zrkadlo vôd je nečujné a hladké

a popoludnie ako zo zlata.

Priútle paže s veslami sa trápia,

nuž, neveľká je za to odplata.

Všetky tri sa však celkom vážne tvária,
že samy vedú naš čln do blata.

Trojica mojich krutých spoločníčok!

V objatí tejto snivej hodiny

rozprávku chcieť o najjemnejšom vánku,
čo neodfúkne pierko z periny. . .!

No zmôže čosi proti vášmu triu

žalostne slabý hlas môj jediný?

Prima na čele velí: „Rozprávajte, “
priam panovačne žiada začiatok;
Secunda čaká (jemne, ticho prosí)
čo najviac nezmyslov a mačiatok;
Tertia každé moje odmlčanie
vyplní prudkou paľbou otázok.

Napokon zmĺknu. Mĺkvo sprevádzajú
do bájnych krajín plných záZrakov

to dieťa mojich predstáv, čo sa stretá
so spoločnosťou zvierat storakou,

s kvetmi i vtákmi. .. Dobre vedia: rojčí,
a predsa vieru čítam zo zrakov.

